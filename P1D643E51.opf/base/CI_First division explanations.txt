bsñen par rdzogs (7) par ’os pa gaṅ źe na | khas blaṅs nas grub pas na bsñen par rdzogs pa ste
| bsñen par rdzogs par ’os pa la rnam pa bcu’o || de bźin gśegs pa raṅ byuṅ daṅ rab saṅs
rgyas ni slob dpon med pas bsñen par rdzogs pa daṅ | lṅa po rnams ye śes mṅon du chud (235a1)
pas bsñen par rdzogs pa daṅ | tshe daṅ ldan pa ’oṅ sruṅ chen po ston par khas blaṅs
pas bsñen par rdzogs pa daṅ | tshe daṅ ldan pa ’char ldan dris nas luṅ bstan pas bsñen par
rdzogs pa daṅ | dge sloṅ tshur śog ces gsuṅs pas bsñen par (2) rdzogs pa daṅ | skyabs su
’gro ba’i tshig gsum gyis bsñen par rdzogs pa daṅ | yul mtha’ ’khob na ’dul ba ’dzin pa daṅ
| lṅa’i dge ’dun las bsñen par rdzogs pa daṅ | yul gyi dbus su bcu ’dus pa daṅ de las lhag
pa las bsñen par rdzogs pa (3) daṅ | bla ma’i chos khas blaṅs pa daṅ | pho ñas bsñen par
rdzogs pa daṅ | dge ’dun sde gñis las bsñen par rdzogs pa’o || de la gaṅ gsol ba daṅ bźi’i
las kyis ma bcas pa na skyabs su ’gro ba’i tshig gsum gyis bsñen par rdzogs pa ni legs
par bsñen (4) par rdzogs pa źes bya’o || gaṅ gis gsol ba daṅ bźi’i las bcas pa de ni skyabs
su ’gro ba’i tshig gsum gyis bsñen par rdzogs pa ni bsñen par ma rdzogs pa’o || dge sloṅ
tshur śog ces pas ni thog ma daṅ tha mar ’dra ste | bsñen par rdzogs pa de ni legs (5) par
bsñen par rdzogs pa’o || de ci’i phyir źe na | u pā li dge sloṅ tshur śog ces bya ba ni
|| ṅas mṅon sum du bsñen par rdzogs pa ste | dge sloṅ tshur śog ces bya ba de thams cad kyaṅ
srid pa tha ma pa ste | dge sloṅ tshur śog ces bya ba dag ni slob bźin du dus (6) ’da’
ba ma yin te | de lta bas na de dag legs par bsñen par rdzogs pa źes bya’o || de las dge sloṅ
ma daṅ ni rnam pa gsum gyis bsñen par rdzogs par ’os pa ste | bla ma’i chos khas blaṅs
pa daṅ | phrin pa daṅ | dge ’dun sde gñis las so || bla ma’i chos khas (7) blaṅs pa ni ji
ltar skye dgu’i bdag mo chen mo la sogs pa ste | rgyas par ni mdo las ’byuṅ ba bźin brjod
do || phrin ni skye bo’i dge ba can ma daṅ ’dra ba gaṅ phyir byuṅ na bar chad du ’gyur ba
de la yaṅ pho nas las su bya’o || phrin gyis bslab pa pa ñan te de dag la zlos la che źe
(235b1) khyod legs par bsñen par rdzogs pa ni chos sbyin ma daṅ ’dra’o || luṅ bsgo ba ni rgyas
par sbyar te | ji ltar ’dul ba las ’byuṅ ba bźin no || de las thu ba dag ni dge ’dun
sde gñis kyis bsñen par rdzogs par gyis śig | skyo ba med | gźag pa med par (2) gsol ba daṅ
bźi’i las kyis bsñen par rdzogs pa de ni bsñen par rdzogs pa źes ni bya ste | gźan yaṅ gsuṅ
rab ’di la bsñen nas len ciṅ śin tu khas blaṅs nas thob ste bde ba myoṅ nas mṅon du byed
pa ste || de lta bas na bsñen par rdzogs pa’o || źes (3) gsuṅs so ||

bsñen par rdzogs par mi rigs pa gaṅ źe na | de la slar log na bsñan par ma rdzogs pa ste | gsuṅ
rab de la bsñen ciṅ khas ma blaṅs na śin tu khas ma blaṅs pas mtho ba ste | bde bar ma
myoṅ nas mṅon du mi byed pa ’di ni bsñen par ma (4) rdzogs pa źes bya’o ||

bsñen par rdzogs par bya ba gaṅ źe na | mi’i skyes pa ’tsho ba daṅ ldan pa bar chad med pa daṅ
| mi’i bud med ’tsho ba daṅ ldan pa bar chad med pa de dag ni bsten par rdzogs par bya’o
||

bsñen par rdzogs par mi bya ba gaṅ źe na | pha bsad pa daṅ | (5) ma bsad pa daṅ | dgra bcom
pa bsad pa daṅ | dge ’dun gyi dbyen byas pa daṅ | de bźin gśegs pa la ṅan sems kyis khrag
phyuṅ ba daṅ | slob dpon med pa daṅ | mkhan po med pa daṅ | lhuṅ bzed daṅ | chos ṅos med pa
daṅ | chad pa’i las (6) mi byed pa daṅ | mu stegs daṅ | mu stegs can du soṅ ba daṅ | rkun
gnas daṅ | tha dad du so sor gnas pa daṅ | mi gnas pa daṅ | za ma daṅ | ma niṅ daṅ | dge
sloṅ ma sun phyuṅ ba daṅ | lo ñi śu ma tshaṅ ba daṅ | yid ma smra ba daṅ | ma ruṅ bar byas
pa daṅ | (7) ma ruṅ bar bya bar rigs pa daṅ | mi ma yin pa thams cad de ’di dag ni bsñen
par rdzogs par mi bya ba ste | de ste bsñen par rdzogs par byas na yaṅ bsñen par rdzogs pa
ma yin te | bsñen pa rdzogs par byed pa yaṅ ’das pa daṅ bcas par ’gyur ro || de ci’i phyir
źe (236a1) na | gaṅ zag de dag ni ’khor sun phyuṅ bar byed pa źes bya ste | thams cad kyaṅ
’khor sun par byed pa ste | bsñen par rdzogs par bya ba ma yin pa’o ||

bsñen par rdzogs pa gaṅ źe na | gaṅ zag ’di źes bya | miṅ ’di źes bya rigs ’di źes bya | (2)
rus ’di źes bya || ’di ltar chos bźin ’dus pa’i dge ’dun gyis bsñen par rdzogs par byas pa
ste | mṅon du skyo ba med pa daṅ | gźag pa med par gsol ba daṅ bźi’i las kyis bsñen par
rdzogs pa ’di ni bsñen par rdzogs pa źes bya ste | gaṅ rjes su gnaṅ (3) bźin bsñen par rdzogs
pa ni legs par bsñen par rdzogs pa’o ||

bsñen par ma rdzogs pa gaṅ źe na | pha bsad pa daṅ | ma bsad pa daṅ | dgra bcom pa bsad pa daṅ
| dge ’dun gyi dbyin byas pa daṅ | de bźin gśegs pa la ṅan sems kyis khrag phyuṅ ba daṅ
| (4) mu stegs can daṅ | mu stegs can du soṅ ba daṅ | rkun gnas daṅ | tha dad du gnas pa
daṅ | za ma daṅ | ma niṅ daṅ | dge sloṅ ma sun phyuṅ ba daṅ | sṅar ñams pa ’di dag ni bsñen
par ma rdzogs pa źes bya ste | ’di ni tshes daṅ ’dul ba ’di la mi skye ba’i chos (5) can
no || ci’i phyir na bsñen par ma rdzogs pa źes bya ba źe na | mtshuṅs par bslab pa ma thob
pa ste | de’i phyir bsñen par ma rdzogs pa źes bya’o || gaṅ zag bcu gsum po ’di ma gtogs
pa rnams ni bsñen par rdzogs par bya’o || de ste bsñen par rdzogs par byas na bsñen (6) par
rdzogs bźes kyaṅ mi bya la | bsñen par rdzogs par byed pa’aṅ ’das pa daṅ bcas par ’gyur
ste | de lta bas na ṅas bsñen par ma rdzogs pa źes gsuṅs so ||

las gaṅ źe na | gsol ba’i las daṅ | gsol ba daṅ gñis kyi las daṅ | gsol ba daṅ gñis kyi las
daṅ | gsol ba daṅ bźi’i las so || (7) ci’i phyir na las źes bya źe na | rnam pa gñis kyi phyir
las źes bya ste | chad pas gcad pa’i las daṅ sma dbab pa’i las daṅ | chos dkar po la
yi dam ’cha’ ba’i las so || chad pa’i las daṅ sma dbab pa’i las gaṅ źe na | ’di lta ste |
bsdigs pa daṅ | smad pa daṅ | bskrad pa daṅ (236b1) slar bsdum pa daṅ | spaṅs pa’i las daṅ
| chad pa daṅ | gźi nas sloṅ ba daṅ | yid mgu bar byed pa daṅ | gźi nas yid mgu bar byed
pa’o | gźan yaṅ chad pa’i las sma dbab pa’i las su byed pa’o || chos dkar po la yi dam ’cha’
ba’i las gaṅ źe na | (2) ’di lta ste | gso sbyin daṅ | skabs ’byed pa daṅ | bsñen par rdzogs
pa daṅ | dbyuṅ ba daṅ | rtswa btiṅ ba daṅ | gźan gaṅ yaṅ ruṅ chos dkar po la yi dma’
’cha’ ba’i las byed pa de dag ni las su byed pa ste | de lta bas na las źes gsuṅs so ||

las kyi dṅos (3) po gaṅ źe na | rgyu gaṅ rkyen gaṅ gi dṅos po gaṅ la las byed pa ste | rgyu
de daṅ rkyen des dṅos po de la las byed pa ni las kyis dṅos po źes bya’o ||

gźag par rigs pa’i las gaṅ źe na | las gaṅ gsol ba ñams pa | bsgrags pa ñams pa || chos bźin
ma yin pa | dge (4) ’dun ma ’dus par byas pa ste | bskyos pa de ni gźag par rig pa’i las
źes bya’o ||

gźag par mi rigs pa’i las gaṅ źe na | las gaṅ gsol bar ldan pa | bsgrags pa daṅ ldan pa | chos
bźin du dge ’dun ’dus par byas pa ste | ma bskyos pa ’di ni gźag (5) par mi rigs pa’i las
źes bya’o ||

dbyuṅ ba’i las gaṅ źe na | dbyuṅ źes bya ba ni spaṅs pa yin te | spaṅs pa daṅ dge sloṅ dag tu
lhan cig las mi bya ste | gso sbyin yaṅ ma yin | skabs dbye ba ma yin | gnas ma yin | lhan
cig spyad pa ma yin | lhan cig spyad pa ma yin | lhan cig spyad pa ma yin | lhan cig tu
gtam (6) bya ba ma yin | mthun pa ma yin pa de ni dbyuṅ ba’i las źes bya’o || ci’i phyir
dbyuṅ ba’i las źes bya źe na | dge ’dun gyis phyuṅ bas na de’i phyir phyuṅ ba’i las źes bya’o
||

bzod pa gsol ba’i las gaṅ źe na | las gaṅ byas pa las slar yaṅ dge ’dun daṅ lhan cig tu (7)
gnas pa daṅ | spyod pa gcig pa daṅ | ’tham pa gcig pa daṅ | ’dug pa gcig par ’gyur ba de ni
bzod pa gsol ba’i las źes bya’o ||

bsdigs pa’i dṅos po gaṅ źe na | dge smoṅ gaṅ ’thab par byed pa daṅ | mtshar ’dru bar byed pa
daṅ | ’khrug par byed pa daṅ | (237a1) kho na bar byed pa daṅ | rtsod par byed pa ’di ni
bsdigs pa’i dṅos po źes bya’o ||

gleṅ ba’i dṅos po gaṅ źe na | gleṅ ba’i dṅos po gsum ste | mthoṅ ba daṅ | thos pa daṅ | dogs
pa ste | byuṅ bar gyur || ñes pa yin la | de yaṅ bden pa ste || brdzun pas (2) ma yin | dus
su yin gyis dus ma yin par ma yin | don daṅ ldan par yin gyi don daṅ mi ldan par ma yin
| ’jam par yin gyi rtsub pa ma yin | byams par yin gyi źe sdaṅ du ma yin pa ’di ni gleṅ ba’i
dṅos po źes bya’o ||

’dul ba’i dṅos po gaṅ źe na | nan tan gyi las lṅa ste (3) bsdigs pa’i las daṅ | smad pa’i las
nas yid mgu bar bya ba’i bar du sṅa ma bźin du ’di ni ’dul ba’i dṅos po źes bya’o ||

źi bar bya ba’i dṅos po gaṅ źe na | rgyu gaṅ daṅ rkyen gaṅ gis rtsod pa byuṅ ba rnams ’dul bar
’gyur ba ste | źi ba daṅ rnam par źi ba’i phyir ro || ’di (4) lta ste | spu sñal ba daṅ
| ’byuṅ bar byed pa daṅ | btud pas ston pa daṅ | phyag ’tshal bas ston pa ’di ni źi bar bya
ba’i dṅos po źes bya’o ||

rgyu’i dṅos po gaṅ źe na | rgyu gaṅ daṅ rkyen gaṅ gis rgyu gaṅ la brten nas las byed pa ste
| ji ltar mdo sde b+ha dā la las (5) ’byuṅ ba bźin byed pa ste | ’di’i ’og tu dge ’dun gyis
spyad par bya ba ji ltar mdo sde b+ha dā la las ’byuṅ ba bźin rgyas par brjod de | ’di ni
rgyu’i dṅos po źes bya’o ||

bslab pa gaṅ źe na | bslab pa gsum ste | lhag pa’i tshul khrims su bslab pa daṅ | lhag (6) pa’i
sems daṅ | lhag pa’i śes rab tu bslab pa’o || gźan yaṅ bslab pa gsum ste | lhag par spyod
par bslab pa daṅ | lhag par so sor thar pa la bslab pa’o | ji tsam gyis na bslab pa ma
phul ba źes bgyi || smyon pa’i (7) druṅ du bslab pa phul ba ni bslab pa ma phul ba źes bya’o
|| sems ’khrugs pa daṅ | nad kyis gzir ba’i druṅ du bslab pa phul ba ni bslab pa ma phul
ba źes bya’o || glen pa daṅ | lkugs pa daṅ | ’on pa daṅ | gñid kyis log pa daṅ | sñoms
par źugs pa daṅ (237b1) ra ro ba daṅ | rab tu ra ro ba daṅ | khros pa’am | rgod pa la źugs
pa daṅ | mi śes pa daṅ | ’gro ba gźan du gnas pa’i druṅ du bslab pa ma phul ba źes bya’o
|| phrin gyis bslab pa ’bul na yaṅ bslab pa ma phul ba źes bya’o || spriṅ (2) yig daṅ | lag
brda daṅ | gźan zer ba daṅ | brda daṅ | mtshan mas bslab pa ’bul na yaṅ bslab pa ma phul
ba źes bya’o || ’phags pas ’phags pa’i skad kyis mtha’ ’khob pa’i druṅ du bslab pa phul na
mtha’ ’khob pa des kyaṅ ’phags (3) pa’i skad mi śes na bslab pa ma phul ba źes bya’o ||
’phags pas mtha’ ’khob pa’i skad kyis ’phags pa’i druṅ du bslab pa ’bul na ’phags pa des kyaṅ
mtha’ ’khob pa’i skad mi śes na bslab pa ma phul ba źes bya’o || mtha’ ’khob pas (4) ’phags
pa’i skad kyis mtha’ ’thob pa’i druṅ du bslab pa ’bul na mtha’ ’khob pa des kyaṅ ’phags
pa’i skad mi śes na bslab pa ma phul ba źes bya’o || mtha’ ’khob pas mtha’ ’khob pa’i
skad kyis ’phags pa’i druṅ du bslab pa ’bul na ’phags (5) pa des kyaṅ mtha’ ’thob pa’i skad
mi śes na bslab pa ma phul ba źes bya’o || mi dben pa la dben par ’du śes śiṅ bslab pa ’bul
na bslab pa ma phul ba źes bya’o || dben pa la dben par ’du śes śiṅ bslab pa phul na ’aṅ
bslab pa ma phul ba źes bya’o || (6) dben pa la mi dben par ’du śes śiṅ bslab pa phul na
yaṅ bslab pa ma phul ba źes bya’o || mi dben pa la mi dben par ’du śes śiṅ bslab pa phul
na bslab pa ma phul ba źes bya’o || ca co can gyi naṅ du bslab pa phul na bslab pa ma phul
ba źes bya’o || (7) ’jig rten tshul bźin gnas pa ma yin pa la bslab pa ’bul bar smras kyaṅ
bslab pa ma phul ba źes bya’o || mdo’am rgyas par kyaṅ ruṅ ste | bzod pa gsol ba’i sems
kyaṅ mi byed la | dge sloṅ gi dṅos po la ni dgos par byed | khyim pa’i dṅos (238a1) po la
ni mi dgos par byed la raṅ bźin du gnas pa ma yin pa la tshig tu smras kyaṅ bslab pa phul
ba ma yin te ’di ni bslab pa ma phul ba źes bya’o ||

bslab pa phul ba gaṅ źe na | ’di lta ste | dge sloṅ de chags par gyur la mi dga’ ba’am | (2)
’dod dam | dge sbyoṅ gi la mi dgos par gyur tam | dge sloṅ gi gtoṅ bar byed dam | smod dam
| ṅo tsha ba’am | khrel lam | ’gyod kyaṅ ruṅ ste | de dge sloṅ gi druṅ du soṅ nas bslab
pa ’bul lo źes smras na bslab pa phul ba źes bya’o || saṅs (3) rgyas daṅ | chos daṅ | dge
’dun daṅ | mdo sde daṅ | ’dul ba daṅ | ma lta bu daṅ | mkhan po daṅ | slob dpon rnams daṅ
| bdag la khyim par zuṅ śig | dge tshul daṅ | ma niṅ daṅ | za ma daṅ | dge sloṅ ma sun phyuṅ
ba daṅ | (4) pa daṅ | ma daṅ | dgra bcom pa bsad pa daṅ | dge ’dun gyi dbyen bgyis pa daṅ
| de bźin gśegs pa la ṅan sems kyis khrag phyuṅ ba daṅ | mu stegs can daṅ | mu stegs cun
du soṅ ba daṅ | rkun gnas daṅ | so sor gnas pa daṅ | (5) mi gnas par zuṅ śig ces zer ram
| chuṅ ṅu ni ’di skad du khyod cag daṅ chos mtshuṅs pa daṅ | tshaṅs pa mtshuṅs par spyad
pas chog go źes smras na yaṅ bslab pa phul ba źes bya ste | gaṅ de ltar chags śiṅ mi dga’
’am ’bab bar ’dod kyaṅ ruṅ ste | (6) des ṅag daṅ | tshig daṅ | brjod pa daṅ | skad daṅ | dbyaṅs
daṅ | ṅes pa’i tshig daṅ | ṅag gi lam daṅ | ṅag gi sgra daṅ | ṅag gi las daṅ | ṅag gi
dmigs pas brjod pa ’di ni bslab pa phul ba źes bya’o ||

tshul khrims ñams par brjod pa gaṅ źe na | (7) ’di lta ste dge sloṅ de chags par gyur pa nas
| ’gyod pa’i bar du sṅa ma bźin te | de dge sloṅ gi druṅ du soṅ nas ’di skad ces tshaṅs par
spyod pa ni spyad dka’o || rab tu dben pa ni śin tu dka’o || gcig pu mṅon par dga’ ba’aṅ
dka’o || nags daṅ tshal na (238b1) gnas pa daṅ | bas mthar gnas śiṅ mṅon du chud pa yaṅ
dka’o || nam ’tsho’i bar du bdag gcig pu dgon pa gnas śiṅ gcan gzan khro bo daṅ | lhan cig
tu gnas par bya ba daṅ | rtswa btiṅ ba’am lo ma btiṅ ba la mal stan du sbyar ba’aṅ dka’o
|| nam (2) ’tsho’i bar du bdag daṅ gźan la ’tsho ba ltos pa’aṅ dka’ | nam ’tsho’i bar du gos
daṅ | zas daṅ | mal stan daṅ | na ba’i rkyen gyi sman daṅ yo byad rnams gźan las btsal
bar bya ba’aṅ sduṅ bsṅal lo || ma dran no || pha daṅ | phu nu daṅ | sriṅ mo rnams (3) kyaṅ
dran no źes zer ba daṅ | bdag ni bzo slob tu chug śig | las rnams la chug śig | rigs pa’i
phyogs su bdag źog śig | dge ba’i rigs la bdag chor cig | gaṅ de ltar chags pa nas sṅa ma
bźin du ṅag gis brjod pa’i bar du ste | ’di ni (4) bslab pa ñams par brjod pa źes bya’o ||
bslab pa phul ba daṅ | bslab pa ñams par brjod pa la khyad par ci mchis | yi ge la yaṅ khyad
par med | sdom pa spoṅ ba la yaṅ khyad par med de | gcig gis kyaṅ sdom pa btaṅ bar gyur
| gñis kyis kyaṅ de bźin (5) no||

rtsod pa gaṅ źe na | rtsod pa rnam pa bźi ste | ’khrug pas rtsod pa daṅ | luṅ mi bsgo ba’i rtsod
pa daṅ | ñes pas rtsod pa daṅ | bya ba’i rtsod pa ste | ’di ni rtsod pa źes bya’o ||
ci’i phyir rtsod pa źes bgyi | de dag gi mthus ’thab pa ’byuṅ ste | de’i phyir rtsod pa źes
(6) bya’o ||

rtsod par bsdu ba gaṅ źe na | rgyu gaṅ daṅ rkyen gaṅ gis rgyu’i dbaṅ du byas te rtsod pa ’byuṅ
ba de ni rtsod pa sdud pa źes bya’o ||

rtsod pa źi ba gaṅ źe na | rtsed bźi ba’i chos bdun te | mṅon gsum gyis ’dul ba daṅ | dran pas
’dul ba daṅ | mi g-yeṅs pas ’dul ba daṅ | (7) de’i raṅ bźin rtsod pa daṅ | gaṅ maṅ du bya
ba daṅ | yi dam ’char gźug pa daṅ | rtswa btiṅ ba lta bu de ni rtsod pa źi bar byed pa
źes bya’o || de ci’i phyir na rtsod pa źi ba źes bgyi | rtsod pa bźi po de dag ni chos bdun
gyis ’dul bar ’gyur ba daṅ | źi ba daṅ | rnam (239a1) par źi ba daṅ | ’dul ba daṅ | spoṅ
ba daṅ | ’gog pa’i phyir te | de ltar na rtsod pa źi ba’i chos źes bya’o ||

rtsod pa rab tu ma źi ba gaṅ źe na | chos lṅa daṅ ldan na rtsod pa legs par źi bar mi ’gyur
te | lṅa gaṅ źe na | dge ’dun (2) la ma gsol ba yin | rgyal ba’i gsuṅ daṅ mi mthun pa yin
| phyogs daṅ mthun pa’i phyogs kyis dge sloṅ rnams la ma bsgo ba yin | chos mthun par rgol
ba daṅ | lan lon pa’i dge sloṅ rnams gus par ma bzlog pa yin | ñes pa byuṅ ba’i dge sloṅ
(3) gis ñes pa ma sbyaṅs ba’aṅ yin te | chos ’di lṅa daṅ ldan na rtsod pa legs par źi ba ma
yin no || chos lṅa daṅ ldan na rtsod pa legs par źi ba yin te | lṅa gaṅ źe na | dge ’dun
pa gsol ba byas pa yin | rgyal ba’i gsuṅ daṅ mthun pa yin | phyogs daṅ (4) phyogs mi mthun
pa’i dge sloṅ rnam la bsgo ba yin | chos mthun par rgol ba daṅ lan lṅon pa’i dge sloṅ rnams
gus par bzlog pa yin | ñes pa byuṅ ba’i dge sloṅ gi ltuṅ ba sbyaṅs pa yin te | chos de
lṅa daṅ ldan na rtsod pa legs par źi ba yin te de ni rtsod pa rab tu źi ba (5) źes bya’o
||

klog pa gaṅ źe na | gaṅ bźi ba’am bcu gsum pa’aṅ ste | rgyas par klog pa de ni klog pa’o źes
bya’o |

mi klog pa gaṅ źe na | gnas gaṅ na so sor thar pa’i mdo klog pa’i dge sloṅ gis so sor thar pa’i
mdo mi klog na de’i rjes nas klog pa gźan gyis (6) klog par bya’o || des kyaṅ ma bklags
la mi sbobs na | de’i yaṅ rjes nas zlos pa gźan gyis lhogs śig | des kyaṅ mi nus la ma spobs
te | de bźin du rjes nas zlos pa’i mthar phyin gyi bar du gaṅ gis kyaṅ spobs pa med na
de ma bklags pa źes bya’o ||

byin gyis (7) brlab pa gaṅ źe na | dge sloṅ gaṅ gnas na gcig pu ’dug na des bco lṅa’i gso sbyin
de ñid du sṅar laṅs te mchod rten daṅ khaṅ bar phyag dar bya | khyams kyaṅ phyag dar bya
| gso sbyin gyi gnas kyaṅ phyag dar byas la śin tu gsar pa’i ba laṅ gi lci bas ’jam (239b1)
por byugs te | dus su rim bźin du stan rnams btiṅ la | chu gtsaṅ ma’i ril ba rnams daṅ
| bśaṅ sa’i ril ba’aṅ chus dgaṅ bar bya | me yaṅ ñe bar gźag par bya | me mar daṅ | me mar
gyi koṅ bu daṅ | me mar gyi sdoṅ bu daṅ | lag gi (2) tshul śiṅ yaṅ ñe bar gźag par bya
ste | gal te gso sbyin ma byas pa’i dge sloṅ dag ’oṅs na de daṅ lhan cig tu gso sbyin bya
źiṅ so sor thar pa’i mdo bklags pa’aṅ bsgrag par bya’o || gal te ma ’oṅs nas phyogs mtho ba
der ’dzegs te | der ’greṅs (3) nas phyogs bźi kun tu bltas la de ste ’ga’ źig ’oṅs na |
des tshe daṅ ldan pa myur du śog śig | gso sbyin bya’o źes bod de | de ste su’aṅ mi ’oṅ na
des de nas babs te dus kyi mthar gyur gyi bar du sdod la ’dug ste | rkyaṅ pa gsum pa brjod
par bya | sbyin pa’i (4) yon tan bklag par bya sems bskyed par bya | kha nas kyaṅ deṅ ni
dge ’dun gyi bco lṅa’i gso sbyin te | bdag dge sloṅ miṅ ’di źes bya ba’i yaṅ deṅ bco lṅa’i
gso sbyin te | bar chad kyi chos rnams kyaṅ yoṅs su dag gis lha rnams kyis kyaṅ bdag dge
sloṅ miṅ ’di (5) źes bgyi ba yoṅs dag par zuṅ śig | ’dir ni tshul khrims kyi phuṅ po yoṅs
su bskaṅ ba’i phyir gso sbyin byin gyis brlab par bya ste | nam dge ’dun mthun par tshogs
pa de ni gso sbyin rgyas par myoṅ ba daṅ so sor thar pa’i mdo yaṅ myaṅ bar bya’o źes de ltar
lan (6) gñis lan gsum du brjod par bya’o || ji ltar dge sloṅ gcig la de bźin du dge sloṅ
gñis sam | gsum gnas kyaṅ ruṅ ste | de bźin du mṅon du sbyaṅ bar bya | sems bskyed par
bya’o || gcig la gcig brjod par bya | de ltar byas na gso sbyin byas pa yin te | (7) ’di ni
byin gyis brlab pa źes bya’o ||

smyos pa’i sdom pa gaṅ źe na | dge sloṅ gaṅ myos par gyur la sems ’khrugs śiṅ nad kyis gzir
ba de la smyos ba’i sdom pa gsol ba daṅ gñis kyi las kyis sbyin par bya ba ni ji ltar tshe
daṅ ldan pa bye ma can bźin rgyas par sbyar te | (240a1) ji ltar ’dul ba de ni smyos pa’i
sdom pa źes bya’o ||

ma smyos pa’i sdom pa gaṅ źe na | smyos pa’i sdom pa de dag ma gtogs par de las gźan pa’i sdom
pa de ni ma smyos pa’i sdom pa źes bya’o ||

dad pas byin pa ma ruṅ bar byed pa gaṅ źe na | tshul (2) khrims ñams pa la byin na dad pas byin
pa ma ruṅ ba źes bya’o || yaṅ dag par byin pa la źugs pa las log par źugs pa la byin na
kham gcig kyaṅ ruṅ dad pas byin pa ma ruṅ bar byas pa źes bya ste | de na dad pas byin pa
ma ruṅ bar byed pa źes bya’o ||

las (3) rnams gaṅ źe na | las mṅon sum du ma gyur nas bya ba’i las bcu’o || de ’di lta ste |
lhuṅ bzed bas phub pa daṅ | lhuṅ bzed bkan pa daṅ | bslab pa la sdom pa daṅ | bslab pa’i
sdom pa bkrol ba daṅ | gtsug lag khaṅ gi sdom pa daṅ | dge tshul gyi (4) sdom pa daṅ | smyon
pa’i sdom pa daṅ | mi smra ba’i sdom pa daṅ | phyag mi bya bar rigs pa’i sdom pa daṅ |
spyod pa mi gcig pa’i sdom pa ste | ’di dag ni las rnams źes bya’o ||

las ma yin pa gaṅ źe na | bźi ’dus te las su bya ba la bźi ma ’dus par byed na de las na (5)
yin te | de ltar ni mi bya’o || khyim pas pas bźir bskaṅs te byin na las ma yin te | de ltar
yaṅ mi bya’o || dge tshul pha daṅ | za ma daṅ | ma niṅ daṅ | dge sloṅ ma sun phyuṅ ba
daṅ | pha bsad pa daṅ | ma bsad pa daṅ | dgra bcom pa bsad pa daṅ | (6) dge ’dun phye ba daṅ
| de bźin gśegs pa la ṅan sems kyis khrag phyuṅ ba daṅ | mu stegs can daṅ | mu stegs can
du soṅ ba daṅ | rkun gnas daṅ | sṅar ñams pa daṅ | sṅar ’khrugs pa daṅ | rgyud gźan du gnas
pa daṅ | mi gnas (7) pa daṅ | tha dad du gnas pa daṅ | gnas par mi bya ba daṅ | bslab
pa byin pa daṅ | chad pa byed pa daṅ | chad pa ma byas pa daṅ | yid mgu bar ma byas pa daṅ
| yid mgu bar mi byed pa daṅ | bslab pa byin pa rnams kyis byed pa ni las ma yin te | (240b1)
de ltar yaṅ mi bya’o | ji ltar bźi ’dus nas las su bya ba de bźin du lṅa ’dus nas bya
ba daṅ | bcu ’dus nas bya ba daṅ la | ñi śu ’dus nas las su bya ba ni rgyas par sbyar te
| ’di ni las ma yin pa rnams źes bya’o ||

’dul ba źes bya ba gaṅ (2) źe na | ’di ltar ’dul ba las byuṅ ba bźin te | ’dul ba rgyas par
bya ba de ni ’dul ba źes bya’o ||

lta ba brjod pa gaṅ źe na | lta ba brjod pa chos bźin ma yin pa lṅa daṅ | chos bźin pa lṅa’o
||

lta ba brjod pa chos bźin ma yin pa gaṅ źe na | mi gnas (3) pa’i druṅ du lta ba brjod pa daṅ
| so sor gnas pa’i druṅ du lta ba brjod pa daṅ | ñe bar phyogs pa’i druṅ du lta ba brjod
pa daṅ | bsñen par ma rdzogs pa’i druṅ du lta ba brjod pa daṅ | lhag ma ma lus pa’i druṅ du
lta ba brjod pa de ni chos bźin ma yin par lta ba (4) brjod pa lṅa’o || chos bźin du lta
ba brjod pa lṅa po gaṅ źe na | mi gnas pa’i druṅ du lta ba ma brjod pa daṅ | so sor gnas
pa’i druṅ du lta ba ma brjod pa daṅ | ñe bar phyogs pa’i druṅ du lta ba ma brjod pa daṅ |
bsñen par ma rdzogs pa’i druṅ du lta ba ma brjod pa (5) daṅ | dṅos po’i lhag ma ma lus pa’i
druṅ du lta ba ma brjod pa ’di ni chos bźin du lta ba brjod pa daṅ lṅa’o |

gsol ba gaṅ źe na | gsol ba źes bya ba ni go bar bya ba’i tshig gi las te | ji ltar byed pa’i
tshe go bar bya ba yin | ji ltar gaṅ la de’i don tshig gis (6) brjod pa ni gsol ba źes bya’o
| gsol ba’i las gaṅ źe na | gsol pa daṅ las kyis dge ’dun la bsgo ba ste | ji ltar skabs
dbye ba daṅ | dbyuṅ ba daṅ | lhun bzed brim pa daṅ | rtswa btiṅ ba’am | gźan yaṅ gsol
ba’i las kyis bya ba de lta bu (7) thams cad ni gsol ba’i las su blta ste | de ni gsol ba’i
las źes bya’o ||

gsol ba daṅ gñis kyi las gaṅ źe na | gsol ba byas na rjes su bsgrags pa gcig bu byed pa ni gsol
ba daṅ gñis pa yin te | ’di ni gsol ba daṅ gñis kyi las źes bya’o ||

(241a1) gsol ba daṅ bźi’i las gaṅ źe na | gsol ba byas la rjes su bsgrags pa gsum brjod pa de
ni gsol ba daṅ bźi pa yin te | de ni gsol ba daṅ bźi’i las źes bya’o || gsol bar bya ba’i
las la gsol ba ma byas par byed na ñes pa’o || gsol ba ma byas (2) par rjes su bsgrags pa
byed na ñes pa’o || gsol ba dag gñis kyi las la gsol ba ma byas par rjes su bsgrags pa byed
na ñes pa’o || gsol ba byas la rjes su ma bsgrags na ñes byas so || rjes su bsgrags pa
byas la gsol ba ma byas na’aṅ ñes pa’o || gsol ba daṅ bźi’i (3) las la gsol ba ma byas par
rjes su bsgrags pa byas na ñes pa’o || gsol ba byas la rjes su bsgrags pa ma byas na ñes
pa’o || rjes su bsgrags par byas la gsol ba ma byas na ñes pa’o || gsol ba’i las gsol ba
byas na ñes pa med do || gsol ba byas la rdzas (4) su bsgrags pa byas na ñes pa med do ||
gsol ba daṅ gñis kyi las la gsol pa byas na rjes su bsgrags pa gcig byas na ñes pa med do
|| gsol ba byas nas rjes su bsgrags pa maṅ po byas na les pa med do || gsol ba daṅ bźi’i las
la gsol ba byas nas rjes su (5) bsgrags pa maṅ po byed na ñes pa med do | de dag de lta
bu’i tshul du sbyar ro || de ltar las maṅ po byas kyaṅ ñes pa med do || phyuṅ bar byas pa
źes bya’o || de ste gsol ba byas nas rjes su bsgrags pa sgrogs pa’i tshe dge ’dun dag rnam
graṅs gźan źig gi phyir stan las laṅs te (6) ’dod na ma laṅs pa phyi ma’i ’khor rnams la
de bźin gsol ba byos śig | de ste gsol ba gźan du bya ’dod par gyur na rjes su bsgrags pa
ñes pa med par byos śig | tshig gis kyaṅ dge ’dun la btsun pa rnams gsol ba slar bgyid do
|| rjes su bsgrags pa yaṅ bgyid (7) do źes gsol ba byos śig | de ste des gsol ba rdzogs par
ma gyur na sul bsdigs pa’i las bgyi | dge sloṅ dag thab mo byed pa daṅ rtsed mo byed pa
la gsol ba daṅ bźi’i las kyis mi bskyo mi gźag par rigs pas bya ste | ’di ni bsdigs pa’i
las źes bya’o ||

smad pa’i las gaṅ (241b1) dge sloṅ gaṅ ltar ba phyi phyir byuṅ bar gyur pa de la smad pa’i las
gsol ba daṅ bźi’i las kyis bskyo ba med pa daṅ | gźag pa med par byas te | ’di ni smad
pa’i las źes bya’o | bskrad pa’i las gaṅ źe na | dge sloṅ gaṅ rigs sun par gyur pa de la bskrad
(2) pa’i las gsol pa daṅ bźi’i las bskyo ba med pa daṅ | gźag pa med par bya ste | de
ni bskrad pa’i las źes bya’o ||

slar bsdum pa’i las gaṅ źe na | dge sloṅ gaṅ khyim pa la smod par gyur pa de la bsdum pa’i las
gsol ba daṅ bźi’i las kyis bskyo ba med pa daṅ (3) gźag pa med par bya ste | ’di ni bsdum
pa’i las źes bya’o ||

ma mthoṅ ba’i phyir spaṅ ba’i las gaṅ źe na | dge sloṅ gaṅ ltuṅ ba byuṅ ba las ltuṅ ba byuṅ
ba ma mthoṅ ṅo źes zer ba de la ma mthoṅ ba’i phyir spaṅ ba’i las gsol ba daṅ bźi’i las kyis
bskyo ba med pa daṅ | (4) gźag la med par byas te | de ni ma mthoṅ ba’i phyir spaṅ ba’i
las źes bya’o ||

slar las mi byed pa’ phyir spaṅ ba’i las gaṅ źe na | gaṅ ltuṅ ba byuṅ ba las chos bźin du slar
las mi byed pa spaṅ ba’i phyir gsol ba daṅ bźi’i las kyis bskyo ba med pa daṅ | gźag pa
med par (5) bya ba de ni slar las mi byed pa’i phyir spaṅ ba’i las źes bya’o | sdig par lta
ba slar ma btaṅ ba’i phyir spaṅ ba’i las gaṅ źe na | dge sloṅ gaṅ sdig par lta ba byuṅ
bar gyur pa bzuṅ nas rab tu ’dzin pa spyod de slar mi gtoṅ ba de la sdig par lta ba de slar
ma btaṅ ba’i phyir spaṅ ba’i (6) las gsol ba daṅ bźi’i las kyis bskyo ba med pa daṅ | gźag
pa med par byed pa de ni sdig par lta ba slar ma btaṅ ba’i phyir spaṅ ba’i las źes bya’o
||

chad pas gcad pa gaṅ źe na | mu stegs can gaṅ gźan źig thog ma mu stegs can las dge bar gsuṅs
pa’i chos (7) ’dul ba la rab tu byuṅ źiṅ bsñen par rdzogs nas dge sloṅ gi dṅos por ’dod
pa de la mkhan pos sṅar gos sbyor źiṅ zla ba bźi’i bar du chad pas bcad la | gsol ba daṅ bźi’i
las kyis bskyo ba med pa daṅ gźag pa med par bya’o || chad pas gcad pa yaṅ ’di lar bya
(242a1) ste | dge sloṅ gaṅ dṅos po bcu gsum las gaṅ yaṅ ruṅ dṅos po gcig byas te | bcabs
na | des ji srid du bcabs par śas pa de srid du ma daṅ bźin chad pas gcaṅ ba de la yaṅ chad
pas gcad pa yaṅ gsol ba daṅ bźi’i las kyis bskyo ba med pa daṅ (2) gźag pa med par sbyin
par bya ba ni chad pas gcad pa źes bya’o ||

gźi nas bslaṅ bas gcad pa gaṅ źe na | dge sloṅ gaṅ chad par byed de || chad par byed bźin pa’i
skabs su ñes pa des gźi nas bslaṅ ba’i las bya bar gsol ba daṅ bźi’i las kyis bskyo ba
med pa yaṅ | gźag pa (3) med par gcad pas dge sloṅ des slar yaṅ chad par bya ste | sṅa ma
ma byas pa’i phyir ro || rnam graṅs gźan du na chad ba byas kyaṅ ruṅ | ma byas kyaṅ ruṅ las
de ñid gźi nas zlos su gźug pa yod de | de ni gźi nas zlos pas gcad pa źes bya’o ||

yid mgu bar byed pas gcad pa (4) gaṅ źe na | dge sloṅ gaṅ dge ’dun gyi lhag ma’i chos bcu gsum
las gaṅ yaṅ ruṅ byas pa las ma bcabs sam | chad pa byas par gyur kyaṅ ruṅ de la źag drug
tu yid mgu bar byed pa gsol pa daṅ | bźi’i las kyis bskyo ba med ciṅ | gnas pa med pas gcad
pa ste | dge (5) sloṅ des kyaṅ dge sloṅ thams cad la yid mgu bar byed ba de ni yid mgu
bas gcad pa źes bya’o ||

dbyuṅ ba gaṅ źe na | dge sloṅ gaṅ chad pa khor nas źag drug tu yid mgu ba bya ba’aṅ spyad par
gyur na | de la gsol ba daṅ bźi’i las kyis bskyo ba med ciṅ gźag pa med par bya ste | (6)
de ni dbyuṅ ba źes bya’o || ci’i phyir na | dbyuṅ ba źes bya źe na | mi dge ba’i gnas nas
phyuṅ ste | dge ba’i gnas su rab tu bźag pa ste | de lta bu’i phyir nad byuṅ bźes bya’o
|| dri źes bya ba ni chos rnams la’o || chad pa bgyid pa la yon tan ci mchis | ci’i slad du
gźi nas (7) bzlas par bgyi | yid mgu bar bgyi ba la yon tan ci mchis | ci’i slad du na dbyuṅ
| chos rnams bcabs pa la chad pa byed pa ni yon tan no || chad pa byas pa la yid mgu
bar byed pa ni yon tan no || ci’i phyir na gźi nas bzlas źes bya ba ni nan tur du bya ba’i
phyir gźi nas (242b1) zlos pa’o || yid mgu bar bya ba’i phyir yon tan ni dbyuṅ bar bya ba’o
|| ci’i phyir na dbyuṅ źes bya źe na | dbyuṅ ba ni rnam par dag pa’i phyir ro || ci’i slad
du na chad pa bgyis pas yid mgu ba bya ba’i yon tan du ’gyur | chad par byas pa’i dge
smoṅ tshegs mi che bar dge (2) sloṅ rnams la yid mgu bar byed do || yid mgu bar byas na dge
sloṅ rnams de la yid mgu bar byas so bar sems te | de lta bu’i phyir na chad pas byas pa
ni yid mgu ba’i yon tan no || ci’i slad du na gźi nas bzlas pas nan tur du ’gyur | gźi nas
bzlas na gaṅ zag la (3) nan tur byas pa yin te | ’jigs pas phyin chad de lta bu mi byed
pa daṅ | dge sloṅ rnams kyis kyaṅ śes par ’gyur te | de ltar na ñon moṅs pa che ba tshe daṅ
ldan pa ṅo tsha ba’i phyir phyis mi byed par ’gyur te | de lta bu’i phyir na gźi nas bzlas
pa ni nan tur byas par ’gyur ro || (4) ci’i slad du na yid mgu bas dbyuṅ ba’i yon tan du
’gyur | dge sloṅ yid mgu ba spyod pa’i tshe tshegs mi che bar dge sloṅ rnams la yid mgu
bar byed de | yid mgu bar byas pas dge sloṅ rnams de la dbyuṅ bar sems te | tshe daṅ ldan
pa ’di ni phyin par ’dod kyis tshe daṅ ldan pa (5) ’di ni ñon moṅs pa mi ’dod do źes nas tshe
daṅ ldan pa ’di ni dge’o źes stsol te | tshe daṅ ldan pa ’di ni dbyuṅ bar bya’o źes bya
ba’i phyir te | de lta bu na yid mgu bar bya ba ni dbyuṅ ba’i yon tan no || ci’i slad du
na dbyuṅ bar bgyi || rnam par dag pa’i phyir dbyuṅ bar bya (6) ste | phyuṅ na dge sloṅ de
rnam par dag par ’gyur źiṅ ltuṅ ba med do || ji ltar gaṅ zag ’di gñis ni rnam par dag pa
daṅ | ñon mi moṅs pa yin no źes gsuṅs te | gaṅ la ltuṅ ba mi ’byuṅ ba daṅ | gaṅ la byuṅ na
’aṅ ji ltar chos bźin slar byed pa yin te | phyuṅ ba yaṅ de la (7) dag par ’gyur te | de’i
phyir na dbyuṅ ba yaṅ rnam par dag pa’i phyir ro ||

de’i ṅo bo ñid tshol ba’i phyir sbyin pa gaṅ źe na | dge sloṅ gaṅ ñes pa las bsñon | bsñon pa
las khas blaṅs | khas blaṅs pa la yaṅ bsñon | yaṅ bsñon pa de la ni ṅo bo ñid tshol ba’i
phyir gsol ba (243a1) daṅ bźi’i las kyis bskyo ba med ciṅ gźag pa med par bya ste | ’di ṅo
bo ñid tshol ba’i phyir chad pas gcad pa źes bya’o ||

ñes pa gaṅ źe na | ñes pa sde lṅa po ni ñes pa’i phuṅ po źes bya ste | phas pham pa daṅ | dge
’dun gyi lhag ma daṅ | ltuṅ ba daṅ | (2) so sor ’chags pa daṅ | ñes byas te | gaṅ de rnams
la spyod ciṅ byas pas bskyo bar mi byed pa de ni ñes pa źes bya’o |

ñes pa med pa gaṅ źe na | ñes pa’i rigs lṅa po de dag ñes pa med pas na ñes pa med pa’i phuṅ
po źes bya ste | phas pham pa daṅ | dge ’dun gyi lhag (3) ma daṅ | ltuṅ ba daṅ | so sor gnas
pa daṅ | ñes byas dag las kyaṅ las mi byed de | ma spyad ciṅ ma byas pas bsgo ba ’di ni
ñes pa med pa źes bya’o ||

ñes pa lci ba gaṅ źe na | gaṅ dbyuṅ du med pa’o ||

ñes pa yaṅ ba gaṅ źe na | gaṅ dbyuṅ du yod pa’o ||

lhag (4) mar bcas pa’i ñes pa gaṅ źe na | ñes pa’i rigs ’og ma rnams te | dge ’dun gyi lhag
ma daṅ | ltuṅ ba daṅ so sor ’chags pa daṅ | ñes byas so ||

lhag ma med pa’i ñes pa gaṅ źe na | ñes pa’i ris daṅ po ltuṅ ba bźi po’o ||

ñes pa sbom po’i ñes pa gaṅ źe na | phas (5) pham pa’i daṅ | dge ’dun gyi lhag ma’i ’om | ci’i
phyir na ñes pa sbom pa’i ñes pa źes bya źe na | rnam pa gñis kyi phyir na ñes pa sbom
po źes bya ste | ñes pa sbom po bas na ñes ba sbom po źes bya ba daṅ | raṅ bźin gyis ñes pa
sbom po bas na ñes bsgom pa ste | de ni ñes pa sbom (6) po źes bya’o ||

ñes pa sbom po med ba’i ñes pa gaṅ źe na | ñes pa’i ris lhag ma gsum po ste | ltuṅ ba daṅ |
slar ’chags pa daṅ | ñes byas te | ’di ni ñes pa sbom po med pa’i ñes pa źes bya’o ||

las daṅ bcas pa’i ñes pa gaṅ źe na | bśags par bya ba daṅ | bsdam (7) par bya’o ||

las su mi bya ba’i ñes pa gaṅ źe na | ñes pa daṅ po rnams so || ||

’dul ba gźuṅ dam pa | bam po bźi bcu rtsa brgyad pa |

ñes pa slar las bya ba gaṅ źe na | dge sloṅ gaṅ bźi po’am | lṅa ba’i chos naṅ du dran pa ñe
bar ’jog ciṅ dad pas ñes pa ji ltar (243b1) chos bźin du slar byed pa de ni ñes pa slar las
bya ba’o |

ñes par slar las mi bya ba gaṅ źe na | dge sloṅ gaṅ chos bźi pa yaṅ med | chos lṅa pa yaṅ med
la naṅ du dran pa ñe bar bźag ciṅ dad pas ñes pa ji ltar chos bźin du slar mi byed pa de
ni ñes pa slar las mi bya ba źes bya’o |

(2) ñes pa bslaṅ pa gaṅ źe na | rnam pa gcig gis na ñes pa thams cad bsdus par ’gyur te de ni
sdom pa’o || rnam pa gcig gis na ñes pa thams cad ma bsdus par gyur te | de ni sdom pa med
pa’o || de ni ñes pa bslaṅ ba źes bya’o ||

gleṅ ba gaṅ źe na | de ’di ltar dge sloṅ de ’di (3) skad du tshe daṅ ldan pa khyod la ’di daṅ
’di lta bu’i ñes pa byuṅ ba de slar mthol cig | śogs śig | ji ltar chos bźin du slar byos
śig ces smra ba de ni gleṅ ba’o ||

dran par byed pa gaṅ źe na | ’di lta ste dge sloṅ des dge sloṅ la ’di skad du tshe daṅ ldan
pa ’di daṅ ’di lta bu’i ñes pa (4) byuṅ ba mi dran nam źes smras pa de ni dran par byed pa’o
||

tshig daṅ bcas pa’i las gaṅ źe na | gaṅ tshig daṅ bcas pa’i las so || de yaṅ gaṅ źe na | de
’di ltar dge sloṅ gis dge sloṅ la tshig daṅ bcas pas tshe daṅ ldan pa la rma bźi ga yod kyis
khyod gnas ’di nas ṅa la ma sbran (5) gyi bar du ma ’gro śig | tshe daṅ ldan pa khyod ṅa
daṅ lhan cig tu brtsad pa źig yod do źes smras pa ni tshig daṅ bcas pa’i las źes bya’o ||

tshig ’jebs pa’i las gaṅ źe na | tshig ’jebs pa’isa las rnam pa lṅa ste | gaṅ zag gi skabs phye
ba la ’di skad ces zer te || khyod kyi (6) dṅos po de ’di lta bu źig smras pa’o źes tshig
’jebs par byed pa daṅ | khyod kyi dṅos po de ’di lta bu’i gnas der smra’o źes tshig ’jebs
par byed pa daṅ | khyod kyis dṅos po de gnas ’dir smra’o źes tshig ’jebs par byed pa daṅ
| khyod kyi dṅos po daṅ gaṅ du dga’ ba der smra’o || (7) źes tshig ’jebs par byed pa daṅ
| mi smos par byed | de la ñes pa skyed | ñes pa ston | tshig ’jebs pa daṅ | tshig gsob
tu byas nas gtoṅ ba’o || ’di lṅa sde dper na | kha lo skyar bas gaṅ de’i rta ma ruṅs pa ’dul
ba’i gnas su ’gro bar mi btub pa de la kha lo skyar ba de ñid kyis | (244a1) thag pa daṅ
bcas | kha lcags daṅ bcas pas gnod pa daṅ bcas nas btags te bor ba lta bu ’di ni tshig ’jebs
pa’i las źes bya’o ||

luṅ mi bsgo ba gaṅ źe na | gaṅ luṅ du mi bsgo ba de ni tshig tu mi brjod pa ste | mthoṅ ba’am
thos pa’am | dogs (2) ba’i phyir mi smra ba ste | de ni luṅ du mi bsgo ba źes bya’o |

luṅ bsgo ba la ’gog pa gaṅ źe na | gaṅ luṅ du mi bsgo ba de la brtson pa’o ||

luṅ du bsgo ba yoṅs su rdzogs par mi bya gaṅ źe na | gaṅ des luṅ du mi bsgo ba la phyal bar
bor ba’o ||

skabs ’byed pa gaṅ źe na | (3) skabs phye nas bzod par gleṅ bar bya | dran par bya ba ’di ni
skabs ’byed pa źes bya’o ||

skabs dbye ba’i las gaṅ źe na | skabs dbye ba’i las lṅa ste | ’di skad du khyod kyis ṅal skabs
phye śig daṅ | ṅas khyod pa smra’o || khyod la brjod do || khyod la gleṅ ṅo || khyod la(4)
dran par bya’o źes zer ba ’di ni skabs ’byed pa źes bya’o ||

skabs ’byed pa’i las daṅ gsol ba gaṅ źe na | skabs ’byed pa’i las de dag gis gźan la gsol ba’o
|

gso sbyin ’gog pa gaṅ źe na | chos bźin ma yin pa bcu ni gso sbyin ’gog pa’o || chos bźin pa
(5) yaṅ bcu’o || chos bźin ma yin pas gso sbyin ’gog pa bcu gaṅ źe na | phas pham par gyur
pa ma yin | phas pham bar gtam du brjod pa ma yin | bslab pa phul ba ma yin | bslab pa phul
bar gtam du brjod pa ma yin | dge ’dun la smod pa ma yin | dge (6) ’dun la smod par gtam
du brjod pa ma yin | tshul khrims ñams pa ma yin | lta ba ñams pa ma yin | spyod pa ñams
pa ma yin | ’tsho ba ñams pa ma yin ba’o || ji ltar na phas pham par gyur ba ma yin pa gaṅ
źe na | gaṅ gi rnam pa daṅ | gaṅ gi mtshan (7) ma daṅ | gaṅ gi rtags kyis dge sloṅ de phas
pham pa byed par ’gyur ba de lta bu’i rnam pa daṅ | mtshan ma daṅ | rtags kyis dge sloṅ
des phas pham pa’i nes par ma mthoṅ na | des de la gso sbyin ’gog pa ni chos bźin ma yin
par ’gog pa ste | de ltar na phas pham pa’i ma yin | (244b1) pa’o || ji ltar na phas pham
par gtam du brjod pa ma yin pa gaṅ źe na | de ltar gtsug lag khaṅ gi naṅ dam phyi rol du’aṅ
ruṅ dge sloṅ maṅ po lhan cig ’dus śiṅ ’khod nas | de dag kyaṅ de las byuṅ ṅam | de’i raṅ
bźin du de las mthun pa’i gtam du brjod pa yaṅ ma yin (2) dad pa las thos pa’aṅ med de |
raṅ gi rnam pa la rnam par rtog pa las byuṅ ba’aṅ med de | des thos pa med bźin du gso sbyin
’gog pa ni chos bźin ma yin par gso sbyin ’gog pa ste | de lta bu ni phas pham par gtam
du brjod pa ma yin pa’o || ji ltar na bslab pa phul ba (3) ma yin pa gaṅ źe na | dge sloṅ
gis gaṅ gi rnam pa daṅ | gaṅ gi mtshan ma daṅ | gaṅ gi rtags kyis bslab pa phul bar ’gyur
ba de lta bu’i rnam pa daṅ de’i mtshan ma daṅ | de’i rtags su dge sloṅ gis mthoṅ ba med
bźin du bslab pa phul ba yin no źes des de ma mthoṅ bar (4) gso sbyin ’gog na chos bźin du
gso sbyin ’gog pa ma yin te | de ltar na bslab pa phul ba ma yin no || ji ltar na bslab pa
phul bar gtam du brjod pa ma yin pa gaṅ źe na | de ’di ltar gtsug lag khaṅ gi naṅ ṅam phyi
rol tu’aṅ ruṅ | dge sloṅ maṅ po lhan cig ’dus śiṅ ’khod (5) nas de dag kyaṅ de las byuṅ
ba’am | de’i raṅ bźin nam | mthun pa’i gtam du brjod pa’aṅ ma yin | dad pa las thos pa’aṅ
med de | raṅ gi rnam pa la rnam par rtog pa las byuṅ ba’aṅ med de | des de thos pa’aṅ med
de | dogs pa’aṅ med bźin du gso sbyin ’gog pa ni (6) chos bźin ma yin par gso sbyin ’gro
pa ste | de lta bu ni bslab pa phul bar gtam du brjod pa ma yin no || ji ltar na dge ’dun
la smod pa ma yin źe na | dge sloṅ gis gaṅ gi rnam pa daṅ | gaṅ gi mtshan ma daṅ | gaṅ gi
rtags kyis dge sloṅ de dge ’dun la smod par byed pa (7) de lta bu’i rnam pa daṅ | mtshan daṅ
| de’i rtags kyis dge sloṅ de dge ’dun la smod par byed pa ma mthoṅ na des de la gso sbyin
’gog pa ni | chos bźin ma yin par gso sbyin ’gog pa ste | de lta bu ni dge ’dun la smod
pa ma yin pa źes bya’o || ji ltar na dge ’dun la smod (245a1) bar gtam du brjod pa ma yin
źe na | ’di lta ste | de’i gtsug laṅ khaṅ gi naṅ dam phyi rol du’aṅ ruṅ | dge sloṅ maṅ po
lhan cig ’dus śiṅ ’khod nas de dag kyaṅ de las byuṅ pa’am | de’i raṅ bźin nam | de las mthun
pa’i gtam du brjod (2) pa’aṅ med | dad pa las thos pa’aṅ med | de raṅ gi rnam par rtog
pa las byuṅ ba’aṅ med | thos pa’aṅ med | dogs pa’aṅ med bźin du gso sbyin ’gog pa ni chos
bźin ma yin par gso sbyin ’gog pa ste | de lta bu ni dge ’dun la smod par gtam du brjod
pa (3) ma yin ba’o | ji ltar na tshul khrims ñams pa ma yin pa gaṅ źe na | phas pham pa’i
chos bźi’i naṅ nas gaṅ yaṅ ruṅ | phas pham pa’i chos las ’das par ma gyur pa ste | de lta
bu ni tshul khrims ñams pa ma yin pa’o || ji ltar na lta ba ñams pa ma yin źe na ||(4) ltar
drug bcu rtsa gñis su gtogs pa’i lta ba yas lta ba gaṅ la’aṅ ruṅ | der ma gyur ba yin te
| de lta bu ni lta ba mñams pa’o || ji ltar na spyod pa mñams pa yin źe na | mi spyod pa
mi spyod ciṅ dge sloṅ gi bslab pa la yaṅ slob pa ste | de lta bu ni spyod pa mñams (5) pa
źes bya’o || ji ltar na ’tsho ba mñams pa yin źe na | ’tsho ba yoṅs su dag pa yin te || de
lta bu ni ’tsho ba mñams pa źes bya ste | ’di dag ni chos bźin ma yin pas gso sbyin ’gog
pa bcu’o || chos bźin gyis gso sbyin ’gog pa bcu gaṅ źe na | phas pham par (6) gyur pa daṅ
| phas pham pa gtam du brjod par gyur pa daṅ | bslab pa phul bar gyur ba daṅ | bslab ba phul
bar gtam du brjod par gyur pa daṅ | dge ’dun la smod par gyur pa daṅ | dge ’dun la smod
pa gtam du brjod par gyur pa daṅ | tshul khrims ñams (7) bar gyur ba daṅ | lta ba ñams par
gyur ba daṅ | spyod pa ñams par gyur pa daṅ | ’tsho ba ñams par gyur pa’o || ji ltar na
phas pham par gyur ce na | gaṅ gi rnam pa daṅ | gaṅ gi mtshan ma daṅ | gaṅ gi rtags kyis
dge sloṅ de phas pham pa byed pa gyur pa de lta (245b1) bu’i rnam pa daṅ | mtshan ma daṅ |
rtags kyis dge sloṅ de phas pham pa’i ñes pa byed par mthoṅ na des de la gso sbyin ’gog pa
ni chos bźin du gso sbyin ’gog pa ste | de lta bu ni phas pham par gyur ba’o || ji ltar
nas phas pham phar gtam du brjod par gyur pa gaṅ źe (2) na | de ’di ltar gtsug lag khaṅ gi
naṅ ṅam phyi rol du’aṅ ruṅ | dge sloṅ maṅ po daṅ lhan cig ’dus śiṅ ’khod nas | de dag kyaṅ
de las byuṅ ba daṅ | de’i raṅ bźin daṅ | de daṅ mthun pa’i gtam du’aṅ brjod | dad pa las
thos pa yaṅ yod de | raṅ gi rnam (3) par rtog pa las byuṅ ba’aṅ yin | des thos ba’aṅ yin
| dogs pa’aṅ yin | gźan du gso sbyin ’gog pa ni chos bźin du gso sbyin ’gog pa źes bya ste
| de lta bu ni phas pham par gtam du brjod pa źes bya’o || ji ltar na bslab pa phul ba yin
źe na | dge sloṅ gis (4) gaṅ gi rnam pa daṅ | gaṅ gi mtshan ma daṅ | gaṅ gi rtags kyis bslab
pa phul ba de’i rnam pa daṅ | de’i mtshan ma daṅ | de’i rtags kyis dge sloṅ de bslab
pa phul ba mthoṅ na | des de la gso sbyin ’gog pa ni chos bźin du gso sbyin ’gog pa ste |
de lta bu ni bslab pa (5) phul ba źes bya’o || ji ltar na bslab pa phul bar gtam du brjod
pa yin źe na | de ’di ltar gtsug laṅ khaṅ gi naṅ ṅam phyi rol du’aṅ ruṅ | dge sloṅ maṅ po
’dus śiṅ la bod nas de dag kyaṅ de las byuṅ ba’am | de’i raṅ bźin nam | de daṅ mthun pa’i
gtam du’aṅ brjod | dad (6) ba las thos pa’aṅ yin || raṅ gi rnam pa las rnam par rtog pa las
byuṅ ba’aṅ yin te | des thos pa’aṅ yin | dogs pa’aṅ yin bźin du gso sbyin ’gog pa ste |
de lta bu ni bslab pa phul bar gtam du brjod pa źes bya’o || dge ’dun la smod par gyur pa
gaṅ źe na | dge sloṅ (7) gis gaṅ gi rnam pa daṅ | gaṅ gi mtshan ma daṅ | gaṅ gi rtags kyis
dge sloṅ de dge ’dun la smod par gyur pa de lta bu’i rnam pa daṅ | de’i mchan ma daṅ | de’i
rtags kyis dge sloṅ da dge ’dun la smoṅ bar byed pa mthoṅ na des de la gso sbyin ’gog pa
ni chos bźin du gso sbyin (246a1) ’gog pa ste | ’gog pa ste | de lta bu ni dge ’dul la smod
par gyur pa źes bya’o || dge ’dun la smod par gtam du brjod par gyur pa gaṅ źe na | de
’di ltar gtsug lag khaṅ gi nad ṅam phyi rol du’aṅ ruṅ | dge sloṅ maṅ po lhan cig tu ’dus
śiṅ ’khod nas de dag (2) kyaṅ de las byuṅ ba’am | de’i raṅ bźin nam | de las mthun pa’i las
su brjod pa’aṅ yin | dad pas las thos pa’aṅ yin | raṅ gi rnam pa la rnam par rtog pa las
byuṅ ba’aṅ yin | des thos pa’aṅ yin | dogs pa’aṅ yin bźin du gso sbyin ’gog pa ste | de lta
bu (3) ni dge ’dun la smod par gtam du brjod par gyur ba źes bya’o || tshul khrims ñams
par gyur pa gaṅ źe na | phas pham pa’i chos bźi las gaṅ yaṅ ruṅ ba’i phas pham pa’i chos
źig byuṅ bar gyur pa de lta bu ni tshul khrims ñams pa źes bya’o || lta ba ñams par gyur pa
gaṅ (4) źe na | lta ba drug bcu rtsa gñis su gtogs pa’i lta ba las gaṅ yaṅ ruṅ lta bar gyur
pa de lta bu ni lta ba ñams pa źes bya’o || spyod pa ñams pa gaṅ źe na | mi spyod ciṅ
dge sloṅ gi bslab pa la mi slob pa de lta bu ni spyod pa ñams pa źes bya’o || ’tsho ba ñams
pa gaṅ (5) źe na | ’tsho ba yoṅs su ma dag pa yin te | de lta bu ni ’tsho ba ñams pa źes
bya ste | ’di bcu ni chos bźin du gso sbyin ’gog par byed pa’o ||

skabs ’byed pa ’gog par byed pa gaṅ źe na | chos bźan ma yin par skabs ’byed pa ’gog pa bźi
(6) daṅ | chos bźin skabs ’byed pa ’gog pa bźi’o || chos bźin ma yin par skabs ’byed pa la
’gog par byed pa bźi gaṅ źe na | tshul khrims ñams pa’i rtsa ba med bźin skabs ’byed pa ’gog
pa ni chos bźin ma yin par skabs ’byed pa ’gog pa’o || lta (7) ba ñams pa daṅ | spyod
pa ñams pa daṅ | ’tsho ba ñams pa’i rtsa ba med par skabs ’byed pa ’gog pa ni chos bźin ma
yin par skabs ’byed pa ’gog pa ste | rnam pa de bźi ni chos bźin ma yin par skabs ’byed pa
la ’gog pa’o || chos bźin skabs ’byed pa la (246b1) ’gog par byed pa bźi gaṅ źe na | tshul
khrims ñams pa’i rtsa ba yod pas skabs ’byed pa ’gog pa ni chos bźin skabs ’byed pa ’gog
pa’o || lta ba ñams pa daṅ | spyod pa ñams pa daṅ | ’tsho ba ñams pa’i rtsa ba yod pa la
skabs ’byed pa ’gog (2) pa ni chos bźin du skabs ’byed pa ’gog pa ste | ’di bźi ni chos bźin
du skabs ’byed pa ’gog pa’o ||

naṅ du bźag pa gaṅ źe na | kun dga’ naṅ du ruṅ ba’i sar ma bskos par bźag par gyur pa de ni
bsñen par rdzogs pa’i dge sloṅ rnams kyis (3) bzar mi ruṅ ba’o ||

ruṅ ba’i sar bskos pa ni bzar ruṅ ba’o ||

naṅ du btsos pa’i bza’ ba daṅ bcas ba gaṅ źe na | gaṅ naṅ du btsos pa’i bca’ ba daṅ bza’ ba
rnams bsñen par rdzogs pa’i dge sloṅ gis bzar mi ruṅ ba’o || bzar mi rug ba de ni (4) naṅ
du btsos pa źes bya’o ||

raṅ gis btsos pa gaṅ źe na | yaṅs pa’i groṅ khyer du lo ñes pas dkon źiṅ rñed dka’ bar gyur
ba na bram ze daṅ khyim bdag dag gis dge ’dun gyi zas sbyar bar ’dod par gyur nas | de dag
’di sñam du sems te | ji ste khyim (5) du g-yos byas na ni gñen maṅ po daṅ | mdza’ bo maṅ
po daṅ | skye bo maṅ po la sbyin par bya dgos par ’gyur te | de dag gis dge sloṅ rnams la
gnod par mthoṅ nas | de dag gis dge sloṅ rnams kyi druṅ du soṅ nas | btsun pa rnams gaṅ gtsug
laṅ khaṅ ge (6) naṅ du g-yos byas te | ’brim par bya na ñes par cir ’gyur źes smras pa
daṅ | de ltar gyur pa dge sloṅ rnams kyis bcom ldan ’das la gsol nas | bcom ldan ’das kyis
bka’ stsal pa | gtsug lag khaṅ gi phyi rol du g-yos byas la brim par ni gnaṅ ṅo || (7)
bcom ldan ’das kyis gtsug lag khaṅ gi phyi rol du g-yos byos la brim par byos śig ces gsuṅs
pa daṅ | der dud pa che źiṅ mi dben par gyur | skye bo maṅ po dag ’oṅ bas laṅ loṅ du gyur
nas dge sloṅ de dag gis kun la bgos pa daṅ | dge sloṅ de dag la śin (247a1) du ñuṅ bar gyur
pas dge sloṅ de dag rmya bar gyur to || de lta bur gyur pa dge sloṅ rnams kyis bcom ldan
’das la gsol nas | bcom ldan ’das kyis bka’ stsal pa | gtsug lag khaṅ gi naṅ du brtags
pa’i sa bskos te | der (2) g-yos byos la brem par byos śig | bcom ldan ’das kyis gtsug lag
khaṅ gi naṅ du brtags pa’i sa bskos la der g-yos byos la brims śig ches gsuṅs nas | dge sloṅ
de dag gis de bźin du byas pa daṅ | der gtsug lag khaṅ gi mi daṅ | dge tshul (3) pha rnams
kyis sṅar raṅ gi don du de blaṅs nas de’i ’og tu g-yos bya ba’i dge sloṅ rnams la ci
thob thob tu byin pa daṅ | dge sloṅ de dag gi ñuṅ bar gyur nas dge sloṅ de dag rmya bar gyur
te | de lta bur gyur pa dge sloṅ rnams kyis bcom ldan ’das la gsol nas | (4) bcom ldan
’das kyis bka’ stsal pa | de lta bu’i lo ñes pa la dkon źiṅ rñed dka’ ba’i tshe raṅ gi g-yos
bya źiṅ bza’ bar rjes su gnaṅ ṅo || de yaṅ brtags pa’i sar bskos na der ni naṅ du ’jog
pa daṅ | naṅ du ’tsho ba’i gnas gñis su bde bar ’gyur ro || de lta (5) bu’i lo ñes pas dkon
pa’i rñed dka’ bar gyur pa ma gtogs par gaṅ ruṅ ba’i sar bskos pa daṅ ma bskos par yaṅ ruṅ
ste | raṅ gis btsos pa ni bza’ mi ruṅ ste | de ni raṅ gis btsos pa źes bya’o ||

dge sloṅ gis ’tshed pa gaṅ źe na | dge sloṅ la la ni maṅ du za bar gyur (6) la la ni ñuṅ du
za ba ste | de la gaṅ maṅ du za ba de dag la ni mi ’graṅs gaṅ ñuṅ du za ba de dag ni lhag
nas de gźan dag la byin na | de dag bcom ldan ’das kyis zar ma gnaṅ pas na mi za’o || de lta
bur gyur pa dge sloṅ rnams kyis bcom ldan ’das la gsol nas | bcom (7) ldan ’das kyis bka’
stsal pa | de lta bu’i lo ñes śiṅ dkon la dka’ na ni dge sloṅ gis btsos pa zar gnaṅ ṅo
|| de yaṅ gaṅ źe na | gaṅ bsñen par rdzogs pa’i dge sloṅ gis btsos pa ste | ’di ni dge sloṅ
gis btsos pa źes bya’o ||

blaṅs pa gaṅ źe na | gaṅ ṅo (247b1) tsha ba’i dge sloṅ gis śes bźin du blaṅs par gyur pa ste
’di ni blaṅs pa źes bya’o ||

byin len ma byas pa gaṅ źe na | gaṅ bud med dam | skyes ba’am | ma niṅ ṅam | za ma’am | mtshan
gñis su yaṅ ruṅ ste | byin len ma byas pa ’di ni byin len ma byas pa źes (2) bya’o ||

blaṅs ba slar len pa gaṅ źe na || gaṅ bdag gis slar blaṅs pa las phyis gźan las byin len byed
pa ni blaṅs pa las slar len pa źes bya’o ||

sṅa dro’i byin len gaṅ źe na | gaṅ ma zos par byin len byed pa yin te || bcom ldan ’das kyis
yaṅs pa’i groṅ (3) khyer de ñid du gnaṅ ba ni de lta bu’i lo ñes śig dkon pa rñed dka’ ba’i
tshe dge sloṅ gis chog go bar byas pa las sṅa dro’i byin len byas pa’i ’og tu lhag mar
ma byas kyaṅ blas zo źig | ’di ni sṅa dro’i dus su byin len byas pa źes bya’o ||

de nas slar khyer ba gaṅ źe na | dge (4) sloṅ gaṅ der zos nas kyaṅ zas khyer źiṅ ’gro ba ste
| de yaṅ bcom ldan ’das kyis yaṅs pa’i groṅ khyer de ñid na gnaṅ ba ni de lta bu’i lo ñes
śiṅ dkon pa rñed dka’ bar gyur pa’i tshe na ni dge sloṅ gis slar khyer la lhag mar ma byas
kyaṅ zo źig ces gsuṅs pa de ni slar khyer ba (5) źes bya’o ||

nags kyi tshig gu can gaṅ źe na | nags kyi tshig gu can źes bya ba ni sta rga daṅ | o ru ma
na daṅ | b+ha ta ma la sogs pa gaṅ gźan yaṅ nags kyi tshig gu can gyi bza’ śiṅ gi ’bras bu
rnams te de dag kyaṅ bcom ldan ’das kyis yaṅs pa’i groṅ khyer na (6) gnaṅ bar gsuṅs te |
de ’dra ba’i lo ñes pa’i dkon pa rñed dka’ ba’i tshe na dge sloṅ gis chog par byas kyaṅ nags
kyi tshig gu de lhag mar byas par yaṅ zo źig ces gsuṅs pa ni nags kyi tshig gu can źes
bya’o ||

rdziṅ bu gaṅ źe na | tshe daṅ ldan pa śa ri’i bum bris (7) pa dmar po’i nad kyis gzir ba la
sman pas pad mo’i rtsa ba’i bza’ ba’i phyir ruṅ bar thabs bstan nas || de nas tshe daṅ ldan
pa maud gal gyi bu chen pos pad mo can gyi rdziṅ bu nas pad mo’i rtsa ba blaṅs nas tshe
daṅ ldan pa śā ri’i bu la byin pa daṅ | des kyaṅ cuṅ zad cig zos nas phal (248a1) cher ma
’dod de | dge sloṅ rnams la byin pa daṅ | dge sloṅ rnams kyis kyaṅ bdag cag chog par byas
zin gyis mi za’o źes smras pa daṅ | de ltar gyur pa dge sloṅ rnams kyis bcom ldan ’das la
gsol nas | bcom ldan ’das kyis bka’ stsal pa | (2) ’di ltar lo ñes śiṅ dkon pa rñed dka’ ba’i
tshe ni dge sloṅ gis chos par byas kyaṅ rdziṅ bu’i lhag mar ma byas kyaṅ zo źig | de yaṅ
gaṅ źe na | ’di lta ste | ri śig+ha ti ka daṅ | khar ka ti ka daṅ | kar śiṅ ga ka ta la
sogs te | gaṅ gźan yaṅ chu’i naṅ gi (3) ’bras bu rnams so źes bya ba ’di ni rdziṅ bu nas
skyes pa źes bya’o || de nas bcom ldan ’das kyis de ltar lo ñas śiṅ dkon pa rñed dka’ ba’i
tshe yaṅs pa can na ji srid dgyes kyi bźugs nas mñan du yod pa gaṅ na ba der spyod ciṅ gśegs
so || rim gyis (4) spyod pa spyad nas mñan yoṅ par byon pa daṅ | mñan du yod pa dze ta’i
tshal mgon med zas sbyin gyi kun dga’ ra ba na bźugs so || der bcom ldan ’das kyis tshe
daṅ ldan pa kun dga’ bo la bka’ stsal pa | kun dga’ bo ṅas gaṅ yaṅs pa’i groṅ khyer chen
po na lo ñes (5) śiṅ dkon la rñed dka’ ba’i tshe dge sloṅ rnams la dṅos po brgyad gnaṅ ba
ni ’di lta ste | naṅ du bźag pa daṅ | naṅ du btsos pa daṅ | raṅ gi btsos pa dag | dge sloṅ
gis bcos pa daṅ | sṅa dro’i dus su byin len byas pa daṅ | de nas slar khyer ba daṅ | (6)
nags kyi tshig gu can daṅ | rdziṅ bu’i rnams gnad na dṅos po da dag ciṅ duṅ yaṅ der ruṅ ba
bźin du za’am | btsun pa kha cig ni ’tshal | kha cig ni mi ’tshal lo || de nas bcom ldan
’das kyis gleṅ gźi de ñid kyi phyir dge sloṅ gi dge ’dun bsdus nas dge sloṅ rnams (7) la bka’
stsal ba | dge sloṅ rnams gaṅ yaṅs ba’i groṅ khyer du de ltar lo ñes śiṅ dkon pa rñed
dka’ ba’i tshe dṅos po brgyad po ’di dag pa rtse be’i phyir dge sloṅ rnams kyis chog par byas
kyaṅ rjes su gnaṅ bdag ni lo ñes pa’i tshe ni zo źig | lo legs pa’i tshe ni bza’ bar mi
(248b1) bya’o || gaṅ gis zos pa de ni ’das pa daṅ bcas par ’gyur ro ||

btiṅ ba gaṅ źe na | sems bskyed pa dgus na gtan pa btiṅ bar ’gyur ro || de yaṅ gaṅ źe na | gtan
pa btiṅ ba’i dge sloṅ gis thog ma nas de ltar gtan pa len pa daṅ | bkru ba (2) daṅ | ’chod
pa daṅ | brgyad pa daṅ | ’dra ba daṅ | ’tshem pa na sems rnam pa gsum bskyed de | dge
sloṅ bdag miṅ ’di źes bgyi bas gos ’di dge ’dun gyi gtan pa btiṅ par ’gyur ro || gdiṅ bar
bya’o || bdag gis btiṅ ṅo || bar du yaṅ (3) sems gsum bskyed par bya ste | bdag dge sloṅ
miṅ ’di źes bya bas gos ’di dge ’dun gyi gtan pa btiṅ bar ’gyur ro || gdiṅ bar bya’o || bdag
gis btiṅ ṅo || zin pa’i mjug gi khab so’i tshe yaṅ sems rnam pa gsum bskyed par bya ste
|| bdag dge (4) sloṅ miṅ ’di źes bya bas gos ’di dge ’dun gyi gtan pa btiṅ bar ’gyur ro ||
gdiṅ bar bya’o || ’dag gis gdiṅ ṅo || ’di ltar yaṅ gnas gaṅ na dge ’dun ’khod pas thog mar
gtan pa btiṅ ba’i tshe | mtshams de’i naṅ nas dge sloṅ ji sñed mchuṅs bar gnas (5) pa rgyud
śin du yoṅs su dag pa’i rnams kyis kyaṅ dge ’dun gyis gtan pa btiṅ ṅo źes thos pa khas
kyaṅ rjes su yi raṅs na | de dag thams cad kyis kyaṅ gtan pa btiṅ ba źes bya ste | de ltar
na btiṅ ba źes bya’o ||

ma btiṅ ba gaṅ źe na | de las bzlog pa ni ma btiṅ ba (6) ste | ’di ltar yaṅ zla ba gsum tshaṅ
bar dge ’dun rnams kyis gtan pa btiṅ na gtan pa ma bteṅ ba źes bya ste | ’di ni gtan pa
ma btiṅ ba źes bya’o ||

phyuṅ ba gaṅ źe na | ma lta bu’i tshig brgyad kyis ni gtan pa phyuṅ bar ’gyur te | de yaṅ gaṅ
źe na | ’di lta ste phyuṅ ste (7) soṅ ba daṅ | zin pa daṅ | kun zin pa daṅ | ñams pa daṅ
| thos pa daṅ | mtshams las ’das pa daṅ | bsam pa chad pa daṅ | gsol ba’i las daṅ tshig brgyad
de | ’di ni phyuṅ ba źes bya’o ||

ma phyuṅ ba gaṅ źe na | ’di las bzlog pa ni ma phyuṅ ba ste | ’on kyaṅ bar du (249a1) gcod pa
brgyad kyi naṅ nas gaṅ yaṅ ruṅ ba byuṅ ba ste | dge sloṅ btiṅ ba’i gnas nas dmigs bźin du
byuṅ ste soṅ na yaṅ gtan pa ma phyuṅ ba źes bya ste | de ltar na gtan pa ma phyuṅ ba źes
bya’o ||

lci ba’i yo byad gaṅ źe na | gaṅ bgo bar mi rigs pa’o ||

(2) yaṅ ba’i yo byad gaṅ źe na | gaṅ bgo bar rigs pa’o ||

bgo bar rigs pa’i yo byad gaṅ źe na || gaṅ dge sloṅ śi ba’i rdzas rnams la bgo bar bya ste |
de yaṅ gaṅ źe na || gaṅ śi ba’i chos gos ma gtogs par gaṅ de la gźan pa yaṅ ba’i yo byad
rnams te | ’di ni bgo bar (3) rigs pa’i yod byad ces bya’o ||

bgo bar mi rigs pa’i yo byad gaṅ źe na | gaṅ dge sloṅ śi ba’i rdzas mi bgo bar bya ba rnams
te | de yaṅ gaṅ źe na | śi ba’i chos gos ma gtogs par gaṅ de las gźan pa’i lci ba rnams te
| ’di ni bgo bar mi rigs pa’i yo byed ces (4) bya’o || de las chos gos kyi smod pas lci ba’i
yo byad du gźag pa ni nag g-yog gi chos gos te | gaṅ de las gźan pa’i yo byad yaṅ ba lcags
las byas pa’i snod lhuṅ bzed daṅ | lhuṅ bzed chuṅ ṅu daṅ | lhuṅ bzed ma yin pa rnams
kyaṅ bgo bar rigs pa’i yo byad do || khar (5) ba las byas pa daṅ | chol zaṅs daṅ | lde mig
daṅ | gri khab daṅ | sen mo gcad pa daṅ | nal ze daṅ | źugs liṅ daṅ | sta re daṅ | thal phyags
daṅ | chu tshags daṅ ’di rnams ni bgo bar rigs pa’i yo byad do || gaṅ yaṅ de bas yaṅ
ba’i yo byad de dag (6) kyaṅ bgo bar rigs pa’o || gaṅ yaṅ de las gźan pa’i lci ba’i yo byad
de dag ni bgo bar mi rigs pa ste | de thams cad phyogs bźi’i dge ’dun gyi phyir gźag par
bya’o || śiṅ gi snod rnams las yaṅ mig daṅ | chos kyi chu tshags daṅ | phor bu chen po daṅ
| (7) kham pa’i phor bu daṅ | ’di rnams kyaṅ bgo bar rigs pa’i yo byad do || gaṅ de las
gźan pa’i yo byad yaṅ ba rnams de dag kyaṅ bgo bar rigs pa’o || gaṅ de las gźan pa’i yo byad
lci ba rnams de dag ni bgo bar mi rigs pa ste | thams cad phyogs bźi’i ’dun (249b1) gyi
phyir gźag par bya’o || kham pa’i snod du gtogs pa lhuṅ bzed daṅ | lhuṅ bzed chuṅ ṅu daṅ
| lhuṅ bzed ma yin pa daṅ | rdza ma daṅ | bum pa daṅ | bum bu daṅ | ril ba spyi blugs daṅ
| ’di rnams ni bgo bar rigs pa’i yo byad do || gaṅ de las gźan pa’i yo byad yaṅ ba’i rnams
(2) de dag ni bgo bar rigs pa’o || gaṅ yaṅ de las lci ba’i yo byad de dag kyaṅ bgo bar mi
rigs pa ste | thams cad phyogs bźi’i dge ’dun gyi phyir gźag bar bya’o || tshon rtsi gaṅ
bskol bar gyur pa ni phyogs bźi’i dge ’dun gyi gos btso bar bya’o || gaṅ yaṅ ma (3) bskol
ba’i tshon rtsi ni bgo’o || tshon chen po lṅa ni mi bgo ba’o || rin po che rnams kyi khri
yin na bsgyur la bgo bar bya’o || chuṅ ṅu na gal te lcags las byas pa yin na yo byad du ruṅ
na ni gźag go | de lag gźan du lci ba’i yo byad yin na de ni bgo bar mi rigs pa’o || gźan
(4) yaṅ gaṅ mi ’ tshoṅ pa rnams daṅ | gaṅ mi ’chad pa rnams daṅ | gaṅ mi dgos pa rnams
daṅ | mi bgo ba rnams daṅ | gaṅ gźan du mi sbyin pa rnams daṅ | gaṅ su la yaṅ sbyin du mi
ruṅ ba’i dṅos po lṅa yod de | de yaṅ gaṅ źe na | gtsug lag khaṅ gi dṅos po daṅ | (5) gnas
khaṅ gi dṅos po daṅ | kun dga’i dri gtsaṅ khaṅ daṅ | mal stan daṅ | mi’i yo byad do ||

mi’i yo byad gaṅ źe na | bcom ldan ’das kyis gsuṅs pa | dge ’dun gyi’am | mchod rten gyi yaṅ
ruṅ | ’di ni mi’i yo byad ces bya’o ||

mi ma yin pa’i yo byad gaṅ źe na | bal glad daṅ | ra daṅ | (6) lug daṅ | ma ha ste | de dag
kyaṅ dge ’dun gyi yaṅ ruṅ mchod rten gyi yaṅ ruṅ ste | bcom ldan ’das kyis gnaṅ bar gsuṅs
pa’o || ’di ni me ma yin pa’i yo byad ces bya’o ||

yoṅs su zin pa’i yo byad gaṅ źe na | gaṅ groṅ ṅam | nags tshal te | gaṅ bud med dam skyes bu’am
| ma niṅ ṅam | (7) za ma’am | mtshan gñis pa yaṅ ruṅ ste | gźan gyis zin pa ’di ni yoṅs
su zin pa’i yo byad ces bya’o ||

yoṅs su ma yin pa’i yo byad gaṅ źe na | groṅ ṅam | nags tshal te | bud med dam | skyes bu’am
| ma niṅ ṅam | za ma’am | mtshan gñis pa gaṅ gis kyaṅ yoṅs su ma zin bar (250a1) gyur pa
’di ni yoṅs su ma zin pa’i yo byad ces bya’o ||

byin len bya ba’i yo byad gaṅ źe na | gaṅ dge sloṅ rnams kyis gźan las byin len byas śiṅ bzar
ba ste | de yaṅ gaṅ źe na | chu daṅ so śiṅ ma gtogs par gaṅ de las gźan pa’i khar bza’ ba
thams cad (2) byin len bya ba’i yo byad de | ’di ni byin len bya ba’i yo byad ces bya’o
||

byin len mi bya ba’i yo byad gaṅ źe na | gaṅ dge sloṅ rnams la gźan gyis ma byin kyaṅ bza’ ba’i
rnams te | de yaṅ gaṅ źe na | yoṅs su spyad pa’i yo byad thams cad daṅ | khar bza’ ba
chu daṅ so śiṅ ste | ’di (3) ni byin len mi bya ba’i yo byad ces bya’o ||

śi ba’i chos gos gaṅ źe na | gaṅ sde lṅa rnams śi ba’i chos gos de ni bcom ldan ’das kyis sde
lṅa rnams la dbyar gyi naṅ du’am | dbyar gyi phyi rol ma gtogs par yaṅ śi ba’i chos gos
so źes dus thams cad du yaṅ bgo bar bya’o źes (4) gnaṅ bar gsuṅs te | ’di ni śi ba’i chos
gos źes bya’o ||

mtshan ma’i chos gos gaṅ źe na | lo lṅa pa’i ’am | lo drug pa’am | dus chen po’am | brtad pa
na thob pa’i chos gos gaṅ rñed pa de ni bcom ldan ’das kyis dbyar gyi naṅ du’am | dbyar gyi
phyir rol du yaṅ ruṅ ste | dus (5) thams cad du yaṅ bgo bar bya’o źes gnaṅ bar gsuṅs te
| ’di ni mtshan ma’i chos gos źes bya’o ||

phyag dar khrod pa’i gos gaṅ źe na | dge sloṅ rnams kyis phyag dar khrod pa’i gos lṅa ’chaṅ
du gnaṅ ste | mes tshig pa daṅ | bal glaṅ gis zos pa daṅ | byi bas zos pa daṅ | (6) slar ’oṅs
pa’i gos daṅ | rul ba ste | ’di ni phyag dar khrod pa’i gos źes bya’o ||

sna nas blugs pa’i las gaṅ źe na | sna nas blugs pa’i las su bcom ldan ’das kyis dge sloṅ rnams
la gnaṅ ba ni mig nad kyis na ba’i rnams te | ji ltar tshe daṅ ldan pa pa lin ṅa’i bu
la gnaṅ ba bźin (7) rgyas par ji ltar ’dul pa las ’byuṅ ba bźin te | de ni sna nas blugs pa’i
las źes bya’o ||

bśaṅ lam nas blugs pa’i las gaṅ źe na | dge sloṅ rnams kyis bya ba’i thabs gźan yod kyi bar
du bśad lam nas blugs pa’i mi bya ste | byed na ñes pa sbom por ’gyur ro || bya ba’i thabs
(250b1) gźan med na gdod bya ste | ’di ni bśad lam du blugs pa’i las źes bya’o ||

mtshan gyi las gaṅ źe na | dge sloṅ rnams kyis bya ba’i thabs gźan yod bźin du gdod la mtshon
gyi las bya bar mi bya’o || byas na ñes byas su ’gyur ro || bya ba’i thabs gźan med na bya
bar bya ste | (2) ’di ni mtshon gyi las źes bya’o ||

’breg pa’i las gaṅ źe na | dge sloṅ rnams kyis skra daṅ kha spu ma gtogs par de las gźan pa’i
yan lag gi spu rnams mi breg go || de ste bregs na ñes byas su ’gyur ro || ’di ni ’breg
pa’i las źes bya’o ||

skra breg pa’i sal gaṅ źe na | (3) dge sloṅ rnams kyis bab bab tu skra breg par mi bya ste ||
phyogs gcig tu skra breg par bya źiṅ nan rims bźin du breg par bya’o || yaṅ na spu gris
gaṅ gis bregs par gyur na yaṅ bslaṅ bar mi bya’o || de ste bslaṅs na ñes byas su ’gyur te
| ’di ni skra ’breg pa’i las źes bya’o ||

(4) ched du byas te bza’ ba gaṅ źe na | sa bon gyi rigs lṅa rnams la ruṅ ba’i tshad lṅas ruṅ
bar byas te bza’ bar bya’o || btuṅ ba brgyad la ni chus blug par bya’o || gos bcu rnams ni
kha dog ṅan par bya ba gsum gyis kha dog ṅan par byas te bcad par bya’o || de ltar na ched
du byas te (5) bgo bar bya’o ||

’bras bu za ba gaṅ źe na | yaṅs pa’i groṅ khyer na ’bras bu maṅ po źig dge sloṅ rnams gaṅ zag
gi ra bza’ bar byas nas zos pa ṅaṅ bcom ldan ’das kyis bka’ stsal pa | gaṅ zag gir bza’
bar byas nas bza’ bar mi bya’i dge ’dun la brim par bya’o ||(6) bcom ldan ’das kyis dge ’dun
la brim par byos śig ces gsuṅs pa daṅ | de nas gcig gam gñis sam gsum rnams kyi’aṅ len
pa daṅ | kha cig gis ni ma thob | kha cig la ni lhag nas de ltar gyur ba dge sloṅ rnams kyis
bcom ldan ’das la gsol nas | (7) bcom ldan ’das kyis bka’ stsal pa | thams cad la sñoms
par brim par bya’o || de dag yaṅ bdams śiṅ brims pa daṅ | bcom ldan ’das kyis bka’ stsal
pa bźin du bltas nas bdam źiṅ bdam źiṅ brim par mi bya’o || de dag yaṅ sor mos ston ciṅ (251a1)
len pa daṅ | bcom ldan ’das kyis bka’ stsal pa | sor mos ston ciṅ blaṅ bar mi bya’o
|| de dag gis thams cad la sñoms par brim ma nas nus ’khrugs par gyur pa daṅ | de ltar gyur
pa dge sloṅ rnams kyis bcom ldan ’das la gsol nas | bcom (2) ldan ’das kyis bka’ stsal pa
| gsol ba ñi tshe byos la gaṅ yoṅs su bza’ bar ’dod pas ruṅ bar byed pa des dge sloṅ gi
ruṅ bar byed pa lṅas ruṅ bar byas te | byin len byos la bza’ bar bya’o || ’di ni ’bras bu’i
yoṅs su spyod pa źes bya’o ||

mi’i las yoṅs su spyad pa (3) gaṅ źe na | mi’i stan gser las byas pa’am | dṅul las byas pa’am
| śel las byas pa’am | baiḍūR+ya las byas pa yaṅ ruṅ | dge sloṅ stan la ’dug ciṅ snod du
bzar mi ruṅ ste | ’di ni mi’i las yoṅs su spyad pa źes bya’o ||

mi ma yin pa’i las spyad pa gaṅ źe na || lha’i khaṅ (4) bar ram | klu’i khar par ram | gnod
sbyin gyi khaṅ par yaṅ ruṅ ste | gser las byas pa’am | dṅul las byas pa’am | śel las byas
pa’am | baiḍūR+ya las byas pa’i sa gźi las ’gro ba daṅ | skas la ’dzeg pa daṅ | stan la ’dug
pa daṅ | snod la yoṅs su spyod pa (5) ni dge sloṅ rnams kyis ruṅ ba byas te | ’di ni mi
ma yin pa’i las yoṅs su spyod pa źes bya’o ||

’dul ba sdud pa lṅa brgya pa gaṅ źe na | saṅs rgyas bcom ldan ’das yoṅs su mya ṅan las ’das
nas riṅ por ma lon pa na rgyal po’i khab kyi groṅ khyer du dge sloṅ lṅa brgya ’dus na mod
sde thams (6) cad daṅ | ’dul ba thams cad daṅ | mṅon pa’i chos thams cad bsdus par byas pa
’di ni ’dul ba bsdus pa lṅa brgya pa źes bya’o |

| bdun brgyas ’dul ba sdud pa bdun brgya pa gaṅ źe na | saṅs rgyas bcom ldan ’das yoṅs su mya
ṅan las ’das nas lo brgya daṅ bcu’i ’og tu groṅ (7) khyer yaṅs pa can du yaṅs pa can na
gnas pa’i dge sloṅ rnams kyis mi ruṅ ba’i dṅos po bcu rnams phyuṅ ste sde ṅan pa daṅ | ’dul
ba ṅan pa daṅ | ston pas bstan pa ṅan pa daṅ | mdo sde las ’gal | ’dul ba las mi ’byuṅ |
chos ñid daṅ mo mthun pa yaṅs pa’i dge sloṅ (251b1) rnams kyis ’di ni ruṅ ba’o źes te spyod
par byed | śin du spyod par byed | bsgrags par byed pa de yaṅ dge sloṅ bdun brgya rnams
gcig tu ’dus nas ’di ni chos ma yin no || ’di ni ’dul ba ma yin no || ’di ni ston pas bstan
pa ma yin no źes te | mṅon du źi bar byas pa ’di ni ’dul (2) pa sdud pa | bdun brgya pa’o
|

’dul ba byuṅ ba gaṅ źe na | so sor thar pa gñis rnam par ’byed pa daṅ bcas pa ’dul ba’i dṅos
po bcwa brgyad rnams daṅ | ’dul ba gcig gis lhag pa daṅ | ’dul ba’i ma lta bu daṅ | ’dul
ba lṅa ba daṅ | ’dul ba bcu drug pa daṅ | ’dul (3) ba ma ṇa ba ku źes bya ba daṅ | ’dul ba
phran tshogs daṅ | ñi tshe ba daṅ | gleṅ gźi daṅ | gtam gyi dṅos po daṅ | u pā lis źus pa
daṅ | thun moṅ ba daṅ | thun moṅ ma yin pa rnams daṅ | bslab pa’i gnas daṅ | luṅ bsgo ba
lṅa brgya daṅ | skyes pa rab kyi sṅa lṅa brgya daṅ | (4) sṅon gyi sbyor ba lṅa brgya po ’di
rnams ni ’dul ba byuṅ ba źes bya’o ||

nag por ston pa gaṅ źe na | nag por ston pa bźi ste | bźi gaṅ źe na | ’dir dge sloṅ źig ’oṅs
pa la de ’di skad du ṅas de ñid mṅon sum bcom ldan ’das kyi druṅ nas thos te || mṅon sum
du blaṅs pa ni ’di (5) lta ste | chos ’di daṅ | ’dul ba ’di ste | ’di ni ston pas bstan pa’o
źes smras pa daṅ | des dga’ bar yaṅ mi bya | smad par yaṅ mi bya’o || dga’ bar yaṅ mi byed
| smod par yaṅ mi byed ciṅ rna bas mñan la chos kyi tshig daṅ | yi ge rnams blaṅs nas
mdo sde daṅ bstun par (6) bya ’dul ba daṅ bstun par bya ste | gal te mdo sde daṅ maṅ bstun
| ’dul ba daṅ yaṅ bstun na mdo sde daṅ yaṅ mi mthun | ’dul ba ltar yaṅ mi snaṅ | chos ñid
daṅ yaṅ mi mthun te | de lta bur gyur na tshig ’di skad ces smra bar bya’o || tshe daṅ ldan
pa de ltar ’di lta bu’i chos ni bcom (7) ldan ’das kyis kyaṅ ma gsuṅs | tshe daṅ ldan pas
kyaṅ ’dra ba ñid chos ñid du ma bzuṅ śig | de lta bu’i chos ni bdag gis mdo sde daṅ bstun
’dul ba daṅ bstun na mdo sde daṅ yaṅ mi mthun || ’dul ba ltar yaṅ ma gyur || chos ñid daṅ
yaṅ ’gal te || ’di ni chos ma yin || ’di (252a1) ni ’dul ba ma yin no || ston pas kyaṅ
de ltar ma bstan to źes śes par bya ste dor bar bya’o || gźan yaṅ dge sloṅ źig ’oṅs pa la
des ’di skad ces zer te | gnas ’di źes bya ba na dge sloṅ gi dge ’dun chen po dag cig gnas
brtan daṅ bcas | (2) so sor thar pa daṅ bcas śiṅ ’khod pa’i dge sloṅ gi dge ’dun gyi druṅ
nas bdag mṅon sum du thos nas mṅon sum du blaṅs pa ni ’di lta ste | chos ni ’di’o źes bya
ba nas sṅa ma bźin no || de lta bu de la ’di skad smra bar bya ste | tshe daṅ ldan pa de
ltar ’di lta bu’i chos dag ni dge (3) sloṅ gi dge ’dun de dag gis chos su ’du śes ’dul bar
’du śes te | chos ma yin pa daṅ | ’dul ba ma yin par smras pa | tshe daṅ ldan pa khyod kyis
de ltar chos ma yin par blaṅs so źes bya ba nas sṅa ma bźin du dor bar bya’o || gźan yaṅ
dge sloṅ źig ’oṅs (4) pa la de dag ’di skad zer te | gnas ’di źes bya ba na mdo sde ’dzin
pa daṅ | ’dul ba ’dzin pa daṅ | ma lta bu ’dzin pa’i dge sloṅ rab tu maṅ ba źig ’khod pa’i
dge sloṅ de dag gi druṅ nas bdag gis mṅon sum du thos nas mṅon sum du blaṅs pa ni ’di lta
ste | ’di ni chos so (5) źes bya ba nas sṅa ma bźin du smra bal ’dzi skad du smra bar bya
ste | tshe daṅ ldan pa de ltar ’di lta bu’i chos dag ni dge sloṅ de dag gis chos su ’du
śes | ’dul bar ’du śes te | chos ma yin pa daṅ | ’dul ba ma yin pa smras pa las tshe daṅ
ldan pas log pa’i chos blaṅs so (6) źes bya ba nas sṅa ma bźin du dor bar bya’o || gźan yaṅ
dge sloṅ źig ’oṅs pa la des ’di skad du smras te | gnas ’di źes bya ba na dge sloṅ gnas
brtan daṅ | gnas brtan gaṅ yaṅ ruṅ ba daṅ | śes pa daṅ | śes pa gaṅ yaṅ ruṅ ba daṅ | gtso
bo daṅ gtso bo (7) gaṅ yaṅ ruṅ ba dag gnas pa’i dge sloṅ de dag las bdag gis mṅon sum du thos
nas mṅon sum du blaṅs so źes bya ba nas sṅa ma bźin du ste || des ’di skad du smra bar
bya’o || tshe daṅ ldan pa de ltar dge sloṅ des chos su ’du śes | ’dul bar ’du śes te | (252b1)
chos ma yin pa daṅ | ’dul ba ma yin par smras pa las tshe daṅ ldan pas de ltar chos
ma yin par blaṅs so źes bya ba nas sṅa ma bźin du dor bar bya’o || ci’i phyir nag por ston
pa źes bya źe na | de daṅ de dag ni nag por ston pas nag por bstan pa ste | (2) nag por bstan
pa’o || ’phags pa ma yin par bstan pa’o || de’i phyir nag por bstan pa źes bya’o || ci’i
phyir na des de dag smras chos ma yin pa tshar gcad pa daṅ | chos bsdu ba daṅ | dam pa’i
chos kyi gzugs brñan so sor bsal ba’i phyir (3) ’jigs pa med pas ñan thos su ’gyur ba ni
’di lta ste | saṅs rgyas kyi gsuṅ ’dis so || ’di ni nag por ston pa źes bya’o ||

ches ston pa gaṅ źe na | cher ston pa bźi ste | bźi gaṅ źe na | ’dir dge sloṅ źig ’oṅs na des
’di skad du smra ste | (4) bcom ldan ’das kyi druṅ nas bdag gis mṅon sum du thos nas mṅon
sum du blaṅs pa ni ’di lta ste | ’di ni chos so || ’di ni ’dul ba’o || ’di ni ston pas bstan
pa’o źes des ’di skad du smras pa la dga’ bar yaṅ mi bya | smod par yaṅ mi bya’o || dga’
(5) bar yaṅ mi bya | smad par yaṅ mi bya bar rna bas mñan la chos kyi tshig daṅ | yi ge
rnams blaṅs te | mdo sde daṅ yaṅ bstun par bya | ’dul ba daṅ bstun par bya ste | de ste
mdo sde daṅ bstun ’dul ba daṅ bstun na yaṅ mdo sde daṅ mthun | ’dul ba las snaṅ | (6) chos
ñid daṅ yaṅ mi ’gal na | des de la ’di skad du smra bar bya ste | tshe daṅ ldan pa de ltar
’di lta bu’i chos ni bcom ldan ’das kyis gsuṅs te | tshe daṅ ldan pas kyaṅ chos de bźin
du blaṅs so || bdag gis kyaṅ de bźin du chos de mdo sde daṅ yaṅ bstun || ’dul (7) ba daṅ yaṅ
bstun na mdo sde daṅ mthun || ’dul ba las kyaṅ ’byuṅ chos ñid daṅ yaṅ mi ’gal te | ’di
ni chos so | ’di ni ’dul ba’o || ’di ni ston pas bstan pa’o sñam du śes par bya ste | bcad
par bya’o || gźan yaṅ dge sloṅ źig ’oṅs nas de ’di skad smra ste | (253a1) gnas ’di źes bya
ba na dge sloṅ chen po’i dge ’dun dag cig gnas brtan dag bcas | so sor thar pa daṅ bcas
śiṅ ’khod pa’i dge sloṅ gi dge ’dun de dag las bdag gis mṅon sum du thos nas | mṅon sum du
blaṅs pa źes bya ba nas sṅa ma bźin du (2) ste | de skad smras pa de la des ’di skad smra
ste | tshe daṅ ldan pa de ltar chos ’di ni dge sloṅ gi dge ’dun des chos su ’du śes | ’dul
bar ’du śes te | chos daṅ ’dul ba smras pa las tshe daṅ ldan pas kyaṅ chos ’di bźin du
legs par blaṅs so źes bya ba nas sṅa ma bźin du (3) bcaṅ bar bya’o || gźan yaṅ dge sloṅ źig
’oṅs nas des ’di skad du smras te || gnas ’di źes bya ba na mdo sde ’dzin pa | ’dul ba ’dzin
pa | ma lta bu ’dzin pa’i dge sloṅ rab tu maṅ po dag cig ’khod pa’i dge sloṅ de dag las
bdag gis mṅon sum du thos nas | (4) mṅon sum du blaṅs pa ni ’di lta ste | chos ’di’o źes
bya ba nas | sṅa ma bźin du de skad smra ba la | des ’di skad smra bar bya ste | tshe daṅ
ldan pa de ltar chos ’di ni dge sloṅ dag gis chos su ’du śes | ’dul bar ’du śes te | chos
daṅ ’dul bar smras pa las tshe (5) daṅ ldan pas kyaṅ de lta bu’i chos dge bar rlabs so źes
bya ba nas sṅa ma bźin du bcaṅ bar bya’o || gźan yaṅ dge sloṅ źig ’oṅs nas des ’di skad
du smra ste | gnas ’di źes bya ba dge sloṅ gnas brtan daṅ | gnas brtan gaṅ yaṅ ruṅ ba daṅ
| śes pa daṅ | (6) śes pa gaṅ yaṅ ruṅ ba daṅ | gtso bo daṅ | gtso bo gaṅ yaṅ ruṅ ba źig gnas
pa’i dge sloṅ de dag las bdag gis mṅon sum du thos nas mṅon sum du blaṅs pa ni ’di lta
ste | chos ’di’o źes bya ba nas sṅa ma bźin du ste | de skad smras pa la des ’di skad du
smra (7) bar bya ste | tshe daṅ ldan pa de ltar chos ’di ni dge sloṅ des chos su ’du śes |
’dul bar ’du śes te | chos daṅ ’dul bar smras pa las tshe daṅ ldan pas kyaṅ chos ’di ni legs
par blaṅs so źes bya ba nas sṅa ma bźin du bcad par bya’o || ci’i phyir na cher ston pa
źes (253b1) bya źe na | tshig ’di cher ston pa ste | cher ston pas bstan pa’o || de dag
ni ’phags pa ltar yaṅ ston pa ste | de’i phyir na cher ston pa źes bya’o || ci’i phyir na
de dag smras źe na | chos ma yin pa tshar gcad pa daṅ | chos bsdu ba daṅ | dam pa’i chos kyi
(2) gzugs brñan so sor bsal ba’i phyir mi ’jigs pas bdag ni ñan thos su ’gyur ba ste |
’di lta ste chos ma yin pa tshar gcad pa daṅ | chos bsdu ba’i phyir ’di ni cher ston pa źes
bya’o || de la dge sloṅ rnams gaṅ ’di sṅa ma’i nag por ston pa bźi po rnams ni dge (3) sloṅ
rnams kyis legs par śin tu yaṅ dag pa’i rjes su sbyor || yaṅ dag pa’i rjes su bstan te
|| ’di ni chos ma yin || ’di ni ’dul ba ma yin | ’di ni ston pas bstan pa ma yin pa’o źes
śes par byas te | dor bar bya’o || de la gaṅ ’di phyi ma’i cher (4) ston pa bźi po ni dge
sloṅ rnams kyis legs par śin tu yaṅ dag pa’i rjes su sbyor | yaṅ dag pa’i rjes su bstan te
| ’di ni chos so || ’di ni ’dul ba’o || ’di ni ston pas bstan pa’o źes śes par bya ste bcaṅ
bar bya’o ||

’dres pa gaṅ źe na | gaṅ rtsa ba daṅ (5) sdoṅ bu daṅ | lo ma daṅ | me tog daṅ | ’bras bu’i sman
rnams su so sor rnam par bźag pa’i rgyu las ’dres par gyur pa ni ’dres pa źes bya’o ||

śin tu ’dres pa gaṅ źe na | des blaṅs nas sṅa dro’o daṅ | de nas blaṅs nas phyi dro’i daṅ |
źag bdun gyi daṅ | (6) nam ’tsho’i bar gyi ste || phan tshun du ’dres te sṅa dro bza’ bar
bya’o || sṅa dro bar gtogs pa las sṅa dro ’das na bza’ bar mi bya’o || de nas blaṅs nas phyi
dro’i daṅ | de nas blaṅs nas źag bdun pa’i daṅ | nam ’tsho’i bar du phan tshun ’dris na
phyi dro bza’ ste | phyi dro (7) las ’das na bza’ bar mi bya’o || de nas blaṅs nas źag bdun
pa’i daṅ | de nas blaṅs nas nam ’tsho’i bar du phan tshun du ’dres nas źag bdun par bzaṅ
bar bya’o || źag bdun pa las źag bdun ’das na bza’ bar mi bya’o || nam ’tsho’i bar du ni
nam ’tsho’i bar du (254a1) de bźin du bza’ bar bya’o || ’di ni śin tu ’dres pa źes bya’o
||

kun dgar ruṅ ba gaṅ źe na | dge sloṅ gis ruṅ ba ni kun dga’i naṅ du ’dug pa’am || kun dga’i
gnas khaṅ gi ’dus pa blaṅs sam | len du bcug kyaṅ ruṅ ste | ’di ni su’i yin pa (2) de la ’di
sbyin no źes de lta bus blaṅs na ni kun dgar ruṅ ba źes bya’o ||

nags su ruṅ ba gaṅ źe na | nags źes bya ba ni śiṅ gi nags te | de la ji sñed kyi yal ga daṅ
| lo ma daṅ | ’dab ma daṅ | me tog rnams la gcig la gcig khyab par gyur pa rgyaṅ grags (3)
gcig gi mtha’ chun chad la der dge sloṅ gis gaṅ du dga’ bar chos gos rnams bźag la de la
gaṅ du dga’ bar skya reṅs śar gyi bar du gnas par bya ste | ’di ni nags su ruṅ ba źes bya’o
||

’khor gyi ruṅ ba gaṅ źe na | dge ’dun gyi gtsug lag khaṅ na so so’i khaṅ pa’i (4) ’khor maṅ
du gyur te | de dag tu ji ltar rñed pa so sor byin gyis brlabs pa bźin bgos śiṅ spyad par
bya ba ni ’khor gyi ruṅ ba źes bya’o ||

yul gyi ruṅ ba gaṅ źe na | ’dzam bu’i gliṅ gi dus su byaṅ gi sgra mi sñan gyi gliṅ du dge sloṅ
zan ruṅ ste | yul gyis ruṅ ba ni ’dzam bu’i (5) gliṅ ’di’i dus kyi tshe de na byaṅ gi sgra
mi sñan gliṅ ni nam phyed de ji ltar ’dzam bu’i gliṅ gi dus kyi tshe gliṅ bźi po kun du
yaṅ sbyar źiṅ yul der zar ruṅ ba ni yul gyi ruṅ ba źes bya’o |

phyogs kyi ruṅ ba gaṅ źe na | smod pa can gyi ljoṅs su len pa daṅ blaṅs nas za ba ni dge sloṅ
gis (6) ruṅ ba ste | rdzu ’phrul chen po daṅ | mthu chen po’i dge sloṅ rnams smod pa can
gyi ljoṅs su der bsod sñoms kyi phyir doṅ ba daṅ | de dag la smod pa can gyi mi rnams kyis
raṅ gi lag nas byin len mi byed par mdun du ’dor bar byed pa daṅ | dge sloṅ de rnams ji
ltar grub pa mi (7) śes nas de ltar gyur pa dge sloṅ rnams kyis bcom ldan ’das la gsol nas
| bcom ldan ’das kyis bka’ stsal pa | byin len ni rnam pa lṅas śes par bya ste | byin len
rnam pa lṅa gaṅ źe na | lus kyis lus la bya ba daṅ | lus kyaṅ lus la zin pa la bya ba daṅ
| lus kyis (254b1) zin pas lus la bya ba daṅ | lus kyis zin pas lus kyis zin pa la bya ba
daṅ | bor ba daṅ | byin len byas pa daṅ lda ste | ’di ni phyogs kyi ruṅ ba źes bya’o ||

ljoṅs kyi ruṅ ba gaṅ źe na | kha ba can gyi ljoṅs su lham yu ba can daṅ | yu med gnaṅ bar gsuṅ
te | (2) ljoṅs gźan du ni mi gnaṅ ṅo || ljoṅs u sma pa ra nata kar ni pags pa daṅ rtag
tu khrus gnaṅ bar gsuṅs te | ljoṅs gźan du ni ma yin no || mtha’ ’khob kyi ljoṅs su ni dge
’dun maṅ pa bcur loṅs pa med na ’dul ba ’dzin pa daṅ lṅas bsñen par rdzogs par gnaṅ (3) bar
gsuṅs te | ljoṅs gźan du ni ma yin no || ’di ni ljoṅs kyi ruṅ ba źes bya’o ||

gos kyi ruṅ ba gaṅ źe na | gos rnam pa bcu mtshon gyis bcad ciṅ kha dog ṅan bar byas te bcaṅ
ba ni dge sloṅ gis ruṅ ba ste | ’di lta ste bal daṅ | ldum bu śan ka daṅ | zar (4) ma daṅ
| rtswa du ku la daṅ | ras bal daṅ | srin bal daṅ | gos ’jam po daṅ | kha che dar daṅ | rtswa
ko tam b+ha ka daṅ | ke yu ra ka daṅ de bcu’o || gźan yaṅ dge sloṅ gi gos su ruṅ ba rnam
pa bdun ruṅ bar bya mi dgos par bcaṅ du ruṅ ba ni ’di lta ste | sbyar ma daṅ | (5) bla
gos daṅ | mthaṅ gos daṅ | steṅ g-yogs daṅ | dbyar gyi ras chen daṅ | g-yan pa’i g-yogs ma
daṅ | yo byad kyi gos daṅ | ’di bdun te ’di ni gos kyi ruṅ ba źes bya’o ||

khu ba skyur po ruṅ ba gaṅ źe na | dge sloṅ na bar gyur nas sman pa la dris pa daṅ | sman pa
khu ba (6) skyur po btuṅ bar bya’o źes smras pa daṅ | dge sloṅ de dag gis ji ltar bsab pa
ma śes nas | da ltar gyur pa dge sloṅ rnams kyis bcom ldan ’das la gsol nas | bcom ldan ’das
kyis bka’ stsal pa | dge sloṅ rnams la rjes su gnaṅ ba ni drod chuṅ źiṅ yig ’chus (7)
par gyur ba la khu ba skyur po byos te ’thuṅ śig | khu ba skyur bo ji ltar bya źe na | ’bras
can btsos pa’i khu ba daṅ | ’bras bkrus pa’i khu ba daṅ | źabs kyis tshigs pa lhan cig
tu chu dron po’i naṅ du bsres la ji ltar rtsa bas bźin du sbyur ba na btuṅ bar bya ste | de
ni dge sloṅ rnams (255a1) kyis dus ma yin pa’i yaṅ dgos par ’gyur ba ste | bcom ldan ’das
kyis bka’ stsal pa | de yaṅ rjes su gnaṅ gis sla źiṅ gsal ba daṅ rñog pa med pa las ras
la btsags te chus bslad la ñin par daṅ mtshan mo’i thun daṅ po’i bar du btuṅ (2) par bya ste
| ’di ni bu bskyur po’i ruṅ pa’o ||

’dul ba gźuṅ dam pa las ma lta bu’i bsñen par rdzogs pa’i phuṅ po daṅ po rdzogs so || ||

’dul ba gźuṅ dam pa | bam po bźi bcu rtsa dgu pa |

rab tu ldan pa’i phuṅ po gaṅ źe na | skabs ’byed (3) pa’i rab tu ldan pa | skabs phye ba ’bul
ba’i rab tu ldan pa daṅ | skabs phye ba len pa’i rab tu ldan pa’i rab tu ldan pa daṅ | skabs
phye bar sgrogs pa’i rab tu ldan pa daṅ | gso sbyin gyi rab tu ldan pa daṅ | gso sbyin
’bul ba’i rab tu ldan pa daṅ | gso sbyin len (4) pa’i rab tu ldan pa daṅ | gso sbyin sgrogs
pa’i rab tu ldan pa daṅ | dad pa’i rab tu ldan pa daṅ | dad pa phul ba’i rab tu ldan pa
daṅ | daṅ pa len pa’i rab tu ldan pa daṅ | dad pa sgrogs pa’i rab tu ldan pa daṅ | yoṅs
su dag pa’i rab tu ldan pa daṅ | yoṅs (5) su dag pa ’bul ba’i rab tu ldan pa daṅ | yoṅs su
dag pa len pa’i rab tu ldan pa daṅ | yoṅs su dag pa sgrogs pa’i rab tu ldan pa daṅ | dad
pa daṅ yoṅs su dag pa’i rab tu ldan pa daṅ | dad pa daṅ yoṅs su dag pa ’bul ba’i rab tu ldan
pa daṅ | dad pa (6) daṅ yoṅs su dag pa len pa’i rab tu ldan pa daṅ | dad pa daṅ yoṅs su
dag pa sgrogs pa’i rab tu ldan pa daṅ | mchod rten gyi rab tu ldan pa daṅ | mchod rten gyi
dṅos po’i rab tu ldan pa daṅ | mchod rten gyi khyams kyi phreṅ gi rab tu ldan pa daṅ | mchod
rten gyi mi (7) zad pa’i rab tu ldan pa daṅ | mchod rten slar bcos pa’i rab tu ldan pa
daṅ | mchod rten gyi rgyan gyi rab tu ldan pa daṅ | mchod rten la mchod pa’i rab tu ldan
pa daṅ | zas kyi rab tu ldan pa daṅ | zas daṅ bcas pa’i rab tu ldan pa daṅ | thug pa’i rab
tu ldan (255b1) pa daṅ | bca’ ba’i rab tu ldan pa daṅ | myaṅ ba’i rab tu ldan pa daṅ | bza’
ba’i rab tu ldan pa daṅ | lhuṅ bzed kyi rab tu ldan pa daṅ | gos kyi rab tu lda pa daṅ
| gdiṅ ba’i rab tu ldan pa daṅ | khab kyi rab tu ldan pa daṅ | khab ral gyi rab tu ldan (2)
pa daṅ | gnas ’cha’ ba’i rab tu ldan pa daṅ | gnas ’cha’ ba blaṅs pa’i rab tu ldan pa daṅ
| gnas ’cha’ ba sbyin pa’i rab tu ldan pa daṅ | gnas ’cha’ ba so sor btaṅ ba’i rab tu ldan
pa daṅ | mkhan po’i rab tu ldan pa daṅ | lhan cig spyod pa’i (3) rab tu ldan pa daṅ |
slob dpon gyi rab tu ldan pa daṅ | ñe gnas kyi rab tu ldan pa daṅ | mkhan po daṅ slob dpon
daṅ lhan cig spyod pa daṅ ñe gnas kyi rab tu ldan pa daṅ | dge sloṅ gi rab tu ldan pa daṅ
| dge tshul gyi rab tu ldan pa daṅ | dṅos po’i rab tu (4) ldan pa daṅ | gtsug lag khaṅ gi
rab tu ldan pa daṅ | mal stan gyi rab tu ldan pa daṅ | las gsar gyi rab tu ldan pa daṅ |
las gsar du byed pa daṅ rab tu ldan pa daṅ | phyag ’tshal ba’i rab tu ldan pa daṅ | khu ba
skyur po’i rab tu ldan pa daṅ | phye ma’i rab tu ldan (5) pa daṅ | sman gyi rab tu ldan pa
daṅ | btuṅ ba’i rab tu ldan pa daṅ | phags pa’i rab tu ldan pa daṅ | lham gyi rab tu ldan
pa daṅ | śiṅ lham gyi rab tu ldan pa daṅ | drud pa’i rab tu ldan pa daṅ | khar ba’i rab
tu ldan pa daṅ | dra ba’i rab tu ldan pa daṅ | khab daṅ dra ba’i rab (6) tu ldan pa daṅ |
sgog skya’i rab tu ldan pa daṅ | spu gri’i rab tu ldan pa daṅ | spu gri’i śubs rab tu ldan
pa daṅ | lde mig kyog pa’i rab tu ldan pa daṅ | sgo lcags kyi rab tu ldan pa daṅ | bźon pa’i
rab tu ldan pa daṅ | gdugs kyi rab tu ldan pa daṅ | bsil yab kyi rab tu (7) ldan pa daṅ
| rṅa ma’i sbraṅ yab kyi rab tu ldan pa daṅ | sbraṅ yab kyi yu ba’i rab tu ldan pa daṅ |
me loṅ gi rab tu ldan pa daṅ | phreṅ ba daṅ dri daṅ byugs pa’i rab tu ldan pa daṅ | gar daṅ
glu daṅ rol mo brduṅ ba’i rab tu ldan pa daṅ | tshul śig gi rab tu ldan pa daṅ | mig sman
gyi rab (256a1) tu ldan pa daṅ | mig sman gyi thur ma’i rab tu ldan pa daṅ | mig sman gyi
snod kyi rab tu ldan pa daṅ | gtun daṅ rab tu ldan pa daṅ | ñal ba daṅ rab tu ldan pa daṅ
| ’dug pa’i rab tu ldan pa daṅ | pus ’khyud kyi rab tu ldan pa daṅ | brduṅ ba’i śiṅ gi
rab tu (2) ldan pa daṅ | ska rags kyi rab tu ldan pa daṅ | ’u rdo’i rab tu ldan pa daṅ | gos
dkris śiṅ mdud bor ba’i rab tu ldan pa daṅ | sa’i rab tu ldan pa daṅ | skyed śiṅ gi rab
tu ldan pa daṅ | dṅos po’i rab tu ldan pa daṅ | tshal gyi rab tu ldan pa daṅ | rtsod pa’i
rab tu ldan (3) pa daṅ | dbyen gyi rab tu ldan pa daṅ | ’dus pa’i rab tu ldan pa daṅ | btud
pa’i rab tu ldan pa ’o || ma lta bu las dṅos po gñis kyi le’u ste rdzogs so || ||

